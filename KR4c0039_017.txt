# -*- mode: mandoku-view; -*-
#+TITLE: 唐陸宣公集
#+DATE: 2015-09-11 08:05:40.842089
#+PROPERTY: ID KR4c0039
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 17
#+PROPERTY: FILE SB04n0200-017唐陸宣公翰苑集-卷第十七.
<pb:KR4c0039_SBCK_017-1a>¶
唐陸宣公集卷第十七　中書奏議卷第一¶
　請許臺省長官舉薦屬吏狀¶
　請遣使臣宣撫諸道遭水州縣狀¶
　論淮西管内水損處請同諸道遣宣慰使狀¶
　謝宻㫖因論所宣事狀¶
　　請許臺省長官舉薦屬吏狀¶
今月十七日顧少連延英對迴奉宣宻㫖卿¶
先奏令臺省長官各舉屬吏近聞外議云諸¶
司所舉皆有情故兼受賄賂不得實才此法¶
甚非穩便巳後除改卿宜並自揀擇不可信¶
<pb:KR4c0039_SBCK_017-1b>¶
任諸司者臣以闇劣謬當大任果速官謗上¶
貽聖憂過蒙恩私曲降&KR0268;誨感戴循省寢興¶
不寍緣是宻旨特宣不敢對衆陳謝祇禀成¶
命所宜必行恭惟聖規又合無隱苟有未達¶
安敢勿言雖知塵煩固不可巳夫理道之急¶
在於得人而知人之難聖哲所病聽其言則¶
未保其行求其行則或遺其才校勞考則巧¶
偽䌓興而貞方之人罕進狥聲華則趨競彌¶
長而沈退之士莫升自非素與交親備詳本¶
末探其志行閲其器能然後守道藏用者可¶
<pb:KR4c0039_SBCK_017-2a>¶
得而知沽名飾貌者不容其偽故孔子云視¶
其所以觀其所由察其所安人焉廋哉夫欲¶
觀視而察之固非一朝一夕之所能也是以¶
前代有鄉里舉選之法長吏辟署之制所以¶
明厯試廣旁求敦行能息馳騖也昔周以伯¶
冏為太僕命之曰愼柬乃寮罔以巧言令色¶
便僻側媚其惟吉士是則古之王朝但命其¶
大官而大官得自柬僚屬之明驗也漢朝務¶
求多士其選不唯公府辟召而巳又有父任¶
兄任皆得為郎選入之初雜居三署臺省有¶
<pb:KR4c0039_SBCK_017-2b>¶
闕即用補之是則古之&KR0048;官皆以任舉充選¶
此其明驗也魏晉已後曁於國初採擇庶官¶
多由選部惟高位重職乃由宰相考庶官之¶
有成效者請而命焉故晉代山濤為吏部尚¶
書中外品員多所啟授宋朝以蔡廓為吏部¶
尚書郎先使人謂宰相徐羡之曰若得行吏¶
部之職則拜不然則否羡之答云黄散巳下¶
悉委蔡廓猶憤恚以為失職遂不之官是則¶
黄門散騎侍郎皆由吏部選授不必朝廷列¶
位盡合柬在臺司此其明驗也國朝之制庶¶
<pb:KR4c0039_SBCK_017-3a>¶
官五品巳上制敕命之六品巳下則並旨授¶
制敕所命者蓋宰相商議奏可而除拜之也¶
旨授者蓋吏部銓材署職然後上言詔旨但¶
畫聞以從之而不可否者也開元中吏部注¶
擬選人奏置循資格限自起居遺補及御史¶
等官猶並列於選曹銓綜之例著在格令至¶
今不刋未聞常參之官悉委宰臣選擇此又¶
近事之明驗也其後舊典失序倖臣專朝舍¶
僉議而重已權廢公舉而行私惠是使周行¶
庶品苟不出時宰之意者則莫致焉任衆之¶
<pb:KR4c0039_SBCK_017-3b>¶
道益微進善之途漸隘近者每須任使常苦¶
乏人臨事選求動淹旬朔姑務應用難盡當¶
才豈不以薦舉凌遲人物衰少居常則求精¶
太過有急則備位不充欲令庶績咸熙固亦¶
難矣臣實駑鈍一無所堪猥&KR0041;任使待罪宰¶
相雖懷竊位之懼且乏知人之明自揣庸虛¶
終難上報惟廣求才之路使賢者各以彙征¶
啟至公之門令職司皆得自達臣當謹守法¶
度考課百官奉揚聰明信賞必罰庶乎人無¶
滯用朝不乏才以此爲酬恩之資以此爲致¶
<pb:KR4c0039_SBCK_017-4a>¶
理之具爰初受命即以上陳求賢審官粗立¶
綱制凡是百司之長兼副貳等官及兩省供¶
奉之職并因察舉勞效須加&KR0324;任者並宰臣¶
敘擬以聞其餘臺省屬僚請委長官選擇指¶
陳才實以狀上聞一經薦揚終身保任各於¶
除書之内具摽舉授之由示衆以公明章得¶
失得賢則進考增秩失實則奪俸贖金亟得¶
則褒升亟失則黜免非止搜揚下位亦可閲¶
試大官前志所謂達觀其所舉即此義也自¶
&KR0041;允許即以宣行南宫舉人&KR0138;至十數或非¶
<pb:KR4c0039_SBCK_017-4b>¶
臺省舊吏則是使府佐僚累經薦延多厯事¶
任議其資望旣不愧於班行考其行能又未¶
聞於闕敗而議者遽以騰口上煩聖聰道之¶
難行亦可知矣陛下勤求理道務循物情因¶
謂舉薦非宜復委宰臣揀擇其為崇任輔弻¶
博採輿詞可謂聖德之盛者然於委任責成¶
之道聽言考實之方閑邪存誠猶恐有闕所¶
謂委任責成者將立其事先擇其人既得其¶
人愼謀其始旣謀其始詳慮其終終始之閒¶
事必前定有疑則物果於用旣用則不復有¶
<pb:KR4c0039_SBCK_017-5a>¶
疑待終其謀乃考其事事愆于素者革其弊¶
而黜其人事協于初者賞其人而成其美使¶
受賞者無所與讓見黜者莫得為辭夫如是¶
則苟無其才孰敢當任苟當其任必得竭才¶
此古之聖王委任責成無為而理之道也所¶
謂聽言考實虛受廣納&KR0042;接下之規明目達¶
聰廣濟人之道欲知事之得失不可不聽之¶
於言欲辯言之眞虛不可不考之於實言事¶
之得者勿即謂是必原其所得之由言事之¶
失者勿即謂非必窮其所失之理稱人之善¶
<pb:KR4c0039_SBCK_017-5b>¶
者必詳徵行善之跡論人之惡者必明辨爲¶
惡之端凡聽其言皆考其實旣得其實又察¶
以情旣盡其情復稽於衆衆議情實必叅相¶
得然後信其說奬其誠如或矯誣亦寘明罰¶
夫如是則言者不壅聽者不勞無浮妄亂敎¶
之談無陰邪傷善之說無輕信見欺之失無¶
濳陷不辨之&KR0072;此古之聖王聽言考實不出¶
戸而知天下之方也陛下旣納臣言而用之¶
旋聞横議而止之於臣謀不責成於横議不¶
考實此乃謀失者得以辭其罪議曲者得以¶
<pb:KR4c0039_SBCK_017-6a>¶
肆其誣率是以行觸&KR0011;而長固無必定之計¶
亦無必實之言計不定則理道難成言不實¶
則小人得志國家所病恒必由之昔齊桓公¶
將啟覇圖問管仲以害覇之事管仲對曰得¶
賢不能任害覇也任賢不能固害覇也固始¶
而不能終害覇也與賢人謀事而與小人議¶
之害覇也所謂小人者不必悉懷險詖故覆¶
邦家蓋以其意性憸邪趣尚狹促以沮議為¶
出衆以自異為不羣趨近利而昧逺圖效小¶
信而傷大道故論語曰言必信行必果硜硜¶
<pb:KR4c0039_SBCK_017-6b>¶
然小人也夫以能信於言能果於行唯以硜¶
硜淺近不克&KR0042;通宣尼猶謂其小人管仲尚¶
憂其害覇況又有言行難保而恣其非心者¶
乎此皆任不責成言不考實之&KR0102;也聖旨以¶
謂外議云諸司所舉皆有情故兼受賄賂不¶
得實才者臣請陛下當使所言之人詳陳所¶
犯之狀某人受賄某舉有情陛下然後以事¶
質於臣臣復以事質於舉主若便首伏則據¶
罪抵刑如或有詞則付法閲實謬舉者必行¶
其罰誣善者亦反其辜自然憲典克明邪慝¶
<pb:KR4c0039_SBCK_017-7a>¶
不作懲一沮百理之善經何必貸其姦贓不¶
加辯詰私其公議不出主名使無辜見疑有¶
罪&KR0023;縱枉&KR0033;同貫人何賴焉聖㫖又以官長¶
舉人法非穩便令臣並自揀擇不可信任諸¶
司者伏以宰輔常制不過數人人之所知固¶
有限極必不能徧諳多士備閲羣才若令悉¶
命羣官理須展轉詢訪是則變公舉為私薦¶
易明&KR0402;以暗投儻如議者之言所舉多有情¶
故舉於君上且未絶私薦於宰臣安肯無詐¶
失人之&KR0102;必又甚焉所以承前命官罕有不¶
<pb:KR4c0039_SBCK_017-7b>¶
涉私謗雖則秉鈞不一或自行情亦由私訪¶
所親轉為所賣其&KR0102;非逺聖鑒明知今又將¶
徇浮言專任宰臣除吏宰臣不徧諳識踵前¶
須訪於人若訪於親朋則是悔其覆車不易¶
前轍之失也若訪於朝列則是求其私薦必¶
不如公舉之愈也二者利害惟陛下更詳擇¶
焉恐不如委任長官愼柬僚屬所柬既少所¶
求亦精得賢有鑒識之名失實當闇謬之責¶
人之常性莫不愛身況於臺省長官皆是當¶
朝髙選孰肯狥私妄舉以傷名取責者乎所¶
<pb:KR4c0039_SBCK_017-8a>¶
謂臺省長官即僕射尚書左右丞侍郎及侍¶
御史大夫中丞是也陛下比擇輔相多亦不¶
出其中今之宰相則往日臺省長官也今之¶
臺省長官乃將來之宰臣也但是職名暫異¶
固非行業頓殊豈有為長官之時則不能舉¶
一二屬吏居宰臣之位則可擇千百狊寮物¶
議悠悠其惑斯甚聖人制事必度物宜無求¶
備於一人無責人於不逮尊者領其要卑者¶
任其詳是以人主擇輔臣輔臣擇庶長庶長¶
擇佐僚所任愈崇故所擇愈少所試漸下故¶
<pb:KR4c0039_SBCK_017-8b>¶
所舉漸輕進不失倫選不失&KR0011;以&KR0011;則詳知¶
實行有倫則杜絶徼求將務得人無易於此¶
是故選自卑遠始升於朝者各委長吏任舉¶
之則下無遺賢矣寘於周行旣任以事者於¶
是宰臣序進之則朝無曠職矣才德兼茂厯¶
試不渝者然後人主倚任之則海内無遺士¶
矣夫求才貴廣考課貴精求廣在於各舉所¶
知長吏之薦擇是也考精在於按名責實宰¶
臣之序進是也求不廣則下位罕進下位罕¶
進則用常乏人用常乏人則懼曠庶職懼曠¶
<pb:KR4c0039_SBCK_017-9a>¶
庶職則苟取備員是以考課之法不暇精也¶
考不精則能否無別能否無別則砥礪漸衰¶
砥礪漸衰則職業不舉職業不舉則品格浸¶
微是以賢能之功不克彰也皆失於不廣求¶
人之道而務選士之精不思考課之行而望¶
得人之美是以望得彌失務精益麤塞源浚¶
流未見其可臣欲詳徵舊説伏恐聽覽為煩¶
粗舉一端以明其理往者則天太后踐祚臨¶
朝欲收人心尤務㧞擢&KR0042;委任之意開汲引¶
之門進用不疑求訪無倦非但人得薦士亦¶
<pb:KR4c0039_SBCK_017-9b>¶
得自舉其才所薦必行所舉輒試其於選士¶
之道豈不傷於容易哉然而課責旣嚴進退¶
皆速不肖者旋黜才能者驟升是以當代謂¶
知人之明累朝頼多士之用此乃近於求才¶
貴廣考課貴精之效也陛下誕膺寶厯思致¶
理平雖好賢之心有踰前哲而得人之盛未¶
逮往時蓋由鑒賞獨任於聖聰搜擇頗難於¶
公舉但速登延之路罕施練覈之方遂使先¶
進者漸益凋訛後來者不相接續施一令則¶
謗沮互起用一人則瘡痏立成此乃失於選¶
<pb:KR4c0039_SBCK_017-10a>¶
才太精制法不一之患也則天舉用之法傷¶
易而得人陛下愼柬之規太精而失士是知¶
雖易於舉用而不易於苟容則所易者適足¶
廣得人之資不爲害也不精於法制而務精¶
於選才則所精者適足梗進賢之途不爲利¶
也人之才行自昔罕全苟有所長必有所短¶
若録長補短則天下無不用之人責短舍長¶
則天下無不棄之士加以情有憎愛&KR0208;有異¶
同假使聖如伊周賢如楊墨求諸物議孰免¶
譏嫌昔子貢問於孔子曰鄉人皆好之何如¶
<pb:KR4c0039_SBCK_017-10b>¶
子曰未可也鄉人皆惡之何如子曰未可也¶
不如鄉人之善者好之其不善者惡之蓋以¶
小人君子意必相反其在小人之惡君子亦¶
如君子之惡小人將察其情在審其聽聽君¶
子則小人道廢聽小人則君子道消今陛下¶
愼選宰臣必以為重於庶品精擇長吏必以¶
為愈於末流及至宰臣獻規長吏薦士陛下¶
則但納横議不稽始謀是乃任以重者輕其¶
言待以輕者重其事且又不辨所毁之虛實¶
不校所議之短長人之多言何所不至是將¶
<pb:KR4c0039_SBCK_017-11a>¶
使人無所措其手足豈獨選任之道失其端¶
而巳乎臣之切言固非為已所惜者致理之¶
道所感者見遇之恩輒因陳謝布露以聞惟¶
陛下幸察謹奏¶
　　請遣使臣宣撫諸道遭水州縣狀¶
右頻得鹽鐵轉運及州縣申報霖雨為災彌¶
月不止或川瀆汎漲或谿谷奔流淹没田苗¶
損壞廬舍又有漂溺不救轉徙乏糧䘮亡流¶
離數亦非少臣等任處臺輔職調陰陽一物¶
失宜尸曠斯在五行愆度黜責何逃陛下德¶
<pb:KR4c0039_SBCK_017-11b>¶
邁禹湯恕人咎己臣等每奉詞旨倍益慙惶¶
所以僶俛在公不敢頻煩請罪前者面陳事¶
體須遣使撫綏陛下尚謂詢問來人所損殊¶
少即議優䘏恐長姦欺臣等旬日巳求更番¶
借訪&KR0011;㑹行旅所説悉與申報符同但恐所¶
聞聖聰或未盡陳事實夫流俗之&KR0102;多徇諂¶
諛揣所悦意者則侈其言度所惡聞者則小¶
其事制備失所恒病於斯初聞諸道水災臣¶
等屢訪朝列多云無害於物以為不足致懷¶
退省其私言則頓異霖潦非可諱之事縉紳¶
<pb:KR4c0039_SBCK_017-12a>¶
皆有識之人與臣比肩尚且相媚况乎事或¶
曖昧人或瑣微以利已之心希至尊之旨其¶
於情實固不易知如斯之流足誤視聽所願¶
事皆覆驗則冀言無詐欺大明照臨天下之¶
幸也昔子夏問於孔子曰何如斯可謂人之¶
父母孔子對曰四方有敗必先知之斯可謂¶
人之父母矣蓋以君人之道子育為心雖深¶
居九重而慮周四表雖恒處安樂而憂及困¶
窮近取諸身如一體之於四支其疾病無不¶
恤也遠取諸物如兩曜之於萬&KR0011;其鑒照無¶
<pb:KR4c0039_SBCK_017-12b>¶
不均也故時有凶害而人無流亡恃天聽之¶
必聞知上澤之必至是以有母之愛有父之¶
尊古之聖王能以天下為一家中國為一人¶
用此術也今水潦為敗綿數十州奔告于朝¶
日月相繼若哀其疾苦固宜降旨優矜儻疑¶
其詐欺亦當遣使臣巡視安可徇往來之浮¶
説忘惠䘏之大猷失人得財是將焉用况災¶
害已甚申奏亦頻縱不&KR0041;恩復除自當准式¶
蠲免徒失事體無資國儲恐須速降德音深¶
示憂憫分道命使明敕弔災寛息征徭省察¶
<pb:KR4c0039_SBCK_017-13a>¶
&KR0072;濫應家有溺死及漂没居產都盡父子不¶
存濟者各量賜粟帛便委使臣與州府以當¶
處官物給付其損壞廬舍田苗者亦委使臣¶
與州府據所損作分數等第聞奏量與蠲減¶
租税如此則殁者&KR0041;&KR0287;酹之惠存者霑煦嫗¶
之恩霈澤下施孰不欣戴所費者財用所收¶
者人心若不失人何憂乏用臣等巳約支計¶
所費亦不甚多儻&KR0041;聖恩允從即具條件續¶
進臣又聞聖人作則皆以天地為本陰陽為¶
端慶賞者順陽之功故行於春夏刑罸者法¶
<pb:KR4c0039_SBCK_017-13b>¶
陰之氣故用之秋冬事或愆時人必罹咎是¶
以月令所載夏行秋令則苦&KR0040;數來丘隰水¶
潦夏行冬令則後乃大水敗其城郭典籍垂¶
誡言固不誣天人同符理當必應旣有繫於¶
舒慘是能致於災祥頃自夏初大臣得罪親¶
黨坐累其徒實繁邦憲巳行宸嚴未解畏天¶
之怒中外竦然若以月令推之水潦或是其¶
應雖天所降沴不在郊畿然海内為家無論¶
遐邇伏願滌瑕以德消沴以和威惠之相濟¶
合宜陰陽之運行自序臣等不勝覩災慙負¶
<pb:KR4c0039_SBCK_017-14a>¶
之至謹奉狀陳請以聞謹奏¶
　論淮西管内水損處請同諸道遣宣慰¶
　　　使狀¶
右奉進止淮西管内貢賦旣闕所緣水損簡¶
擇宣慰使此道亦不要遣去者臣聞聖王之¶
於天下也人有不得其所者若巳納之於隍¶
故夏禹泣辜殷湯引罪蓋以率土之内莫非¶
王臣或有昬迷不恭是由敎化未至常以善¶
救則無棄人自希烈亂常汚染淮甸職貢廢¶
闕責當有歸在於編甿豈任其咎陛下息師¶
<pb:KR4c0039_SBCK_017-14b>¶
含垢宥彼渠魁惟兹下人久罹脅制想其翹¶
望聖化誠亦有足哀傷儻&KR0042;善救之心當軫¶
納隍之慮今者遣使宣命本緣䘏患弔災諸¶
道災患旣同朝廷弔䘏或異是使慕聲敎者¶
絶望懷反側者得詞棄人而固其㓂讎恐非¶
所以爲計也昔晉饑乞糴于秦大夫百里奚¶
曰天災流行國家代有救災䘏鄰道也行道¶
有福丕豹則請因而伐之穆公用百里奚之¶
言拒丕豹之請且曰其君是惡其人何罪遂¶
輸粟以救之其後秦饑乞糴于晉晉大夫虢¶
<pb:KR4c0039_SBCK_017-15a>¶
射曰無損於怨而益於㓂不如勿與慶鄭曰¶
背施無親幸災不仁貪愛不祥怒鄰不義不¶
如與之惠公信虢射之謀違慶鄭之議遂閉¶
糴以絶焉是&KR0010;晉國復饑秦伯又饋之粟曰¶
吾怨其君而矜其人終於秦穆覇强晉惠擒¶
辱是知棄怨而施惠者可以懷敵計利而忘¶
義者罔不失人此乃列國諸侯猶務䘏鄰救¶
災矧君臨天下而可使德澤不均被者乎議¶
者多謂淮右荐饑國家之利臣等愚見以為¶
不然必若興有征之師問不庭之罪因災幸¶
<pb:KR4c0039_SBCK_017-15b>¶
濟巳爽德政儻又難於用兵望其艱窘自&KR0102;¶
利害之勢或未可知夫悍獸之情窮則攫&KR0366;¶
暴人之態急則猖狂當其迫阨之時尤資撫¶
馭苟得招攜以禮便可底寍備慮乖方亦足¶
生患竊以帝王之道頗與敵國不同懷柔萬¶
邦唯德與義寍人負我無我&KR0018;人故能使億¶
兆歸心逺邇從化猶有兇迷不復必當人鬼¶
同誅此其自取覆亡尚亦不足含怒今因供¶
税有闕遂令施惠不均責帥及人恐未為允¶
伏惟聖鑒更審細裁量其所擇諸道使並未¶
<pb:KR4c0039_SBCK_017-16a>¶
敢宣行伏候進止¶
　　謝宻㫖因論所宣事狀¶
前日顧少連奉諭宻旨每於延英對卿緣有¶
諸人言不得盡中間卿所奏去冬薦人實緣¶
對趙憬執論所以有言相拒亦不是阻卿之¶
意若有要便事但依前者意旨自手疏密封¶
進來卿又頻與苗粲進官朕未放過恐卿未¶
知朕意此人即苗晉卿之子晉卿往年攝政¶
曾有不臣之言又諸子皆與古帝王同名意¶
甚不善緣非諸子之過不欲明行斥逐終是¶
<pb:KR4c0039_SBCK_017-16b>¶
不合令在朝廷卿宜密知此意苗粲兄弟並¶
改與在外閒僻處官仍不得令近兵馬者猥¶
&KR0041;天&KR0268;屢降深旨慰眷稠曡誨諭周詳骨肉¶
之恩無以加此士感知已尚合捐軀臣雖孱¶
微能不激勵至於彌綸庶績督課羣官始終¶
不渝夙夜匪懈是皆常分曷足酬恩自揣凡¶
庸之才又無奇崛之効惟當輸罄忠節匡補¶
聖猷衆人之所難言臣必無隱常情之所易¶
溺臣必不回冏然貞心持以上報此愚夫一¶
至而不易者也惟明主矜亮而保容之頃以¶
<pb:KR4c0039_SBCK_017-17a>¶
去冬薦人頻於街衢披訴旣是准制許集理¶
合量才授官進擬再三未&KR0041;允許伏慮事轉¶
淹滯所以因對奏陳懵於忖量推理輒發以¶
趙憬與臣並命俱掌樞衡參奉謀猷事當無¶
間不知避忌輕黷宸嚴陛下特宥惷愚曲加¶
奬導寵遇踰等恩私倍常顧惟何人叨幸若¶
此偶有所見敢不盡言是彰無隱之誠以申¶
上報之分臣聞王者之道坦然著明奉三無¶
私以勞天下平平蕩蕩無側無偏所謂三無¶
私者如天之無私覆也如地之無私載也如¶
<pb:KR4c0039_SBCK_017-17b>¶
日月之無私照也其或有過如日月之有蝕¶
焉過也人皆見之更也人皆仰之日月不疾¶
於蔽虧人君不吝於過失虧而能復無損於¶
明過而能改不累於德昨者臣所奏惟有趙¶
憬得聞陛下以至勞神委曲防護是於心膂¶
之内尚有形迹之拘職同事殊鮮克以濟恐¶
爽無私之德且傷不吝之明夫元首股肱義¶
實同體諮詢獻納一日萬機宣之使言猶未¶
盡意言若有阻意何由通啟沃旣難機務斯¶
壅雖荷綢繆之顧實増曠廢之憂仰希聖聰¶
<pb:KR4c0039_SBCK_017-18a>¶
更賜裁處苗粲少以門子早登朝班厯拾遺¶
補闕起居員外郎中前後二十餘年温恭有¶
加恪愼無怠端敏足以守職文學足以飾身¶
詳其器能堪處近侍陛下以粲先父常有過¶
言名子之方又乖義&KR0011;不忍明加斥黜但令¶
改授外官伏以理國化人在於&KR0324;一善使天¶
下之爲善者勸罰一惡使天下之爲惡者懲¶
是以爵人必於朝刑人必於市惟恐衆之不¶
覩事之不彰君上行之無愧心兆庶聽之無¶
疑義受賞安之無怍色當刑居之無怨言此¶
<pb:KR4c0039_SBCK_017-18b>¶
聖王所以宣明典章與天下公共者也奬而¶
不言其善斯謂曲貸罰而不書其惡斯謂中¶
傷曲貸則授受不明而恩倖之門啟中傷則¶
枉直莫辨而䜛間之道行此柄一虧為害滋¶
大凡是&KR0626;愬之輩多非信實之言利於中傷¶
懼於公辨或云歳月巳久不可究尋或云事¶
體有妨須為隱忍或云惡跡未露宜假他事¶
為名或云但棄其人何必明言責辱詞皆近¶
於情理意實苞於矯誣傷善售姦莫斯為甚¶
伏惟聖鑒之下必無浸&KR0243;之流然於稱毁之¶
<pb:KR4c0039_SBCK_017-19a>¶
言不可不辨賞罰之典不可不明陛下若以¶
晉卿跡實姦邪粲等法應坐累則當公議典¶
憲豈令陰受播遷陛下若察晉卿見誣又知¶
粲等非罪則合隨才&KR0324;用不宜降意猜防今¶
忽不示端由但加斥逐謂之掄材則失序謂¶
之行罰則無名徒使粲等受錮於聖朝晉卿¶
銜憤於幽壤以臣蔽滯未見其宜夫聽訟辨¶
䜛貴於明恕明者在驗之以迹恕者在求之¶
以情迹可責而情可矜聖王懼疑似之陷非¶
辜不之責也情可責而迹可宥聖王懼逆詐¶
<pb:KR4c0039_SBCK_017-19b>¶
之濫無罪不之責也惟情見迹具詞服理窮¶
者然後加刑罰焉是以下無&KR0072;人上無繆聽¶
苛慝不作敎化以興晉卿起自文儒致位台¶
輔能以謙柔自處故為三朝所推當諒闇之¶
辰攝冡宰之任是將備禮豈足擅權安肯露¶
不臣之言招覆族之釁雖甚狂險猶應不為¶
矧伊老臣寍忍及此假有忍人之意其如言¶
發禍隨求之以情旣無端驗之以迹又無兆¶
宜&KR0041;昭恕理在不疑又自陛下御極已來粲¶
及兄丕皆厯清近若以舊事為累豈復含容¶
<pb:KR4c0039_SBCK_017-20a>¶
至今恐有無良之徒憎嫉丕粲兄弟造成飛¶
語務欲挫傷大抵任重&KR0020;疑易生嫌謗以周¶
公之聖不免流言霍光之忠亦遭吿訐向非¶
成王覺寤昭帝保明則二主之德美不傳二¶
臣之&KR0072;誣莫辨陛下追懷往事得失豈不相¶
遠哉後之視今固亦如此凡所舉措安可不¶
詳伏願稍留睿思特加省察斯實羣臣庶免¶
於戾豈惟苗氏一族存殁幸賴而巳乎少連¶
又向臣説云聖旨察臣&KR0012;貞猶謂清愼太過¶
都絶諸道饋遺&KR0077;恐事情不通如不能納諸¶
<pb:KR4c0039_SBCK_017-20b>¶
財物至如鞭靴之&KR0011;受亦無妨者伏以貨賄¶
之利耳目之娛人間常情孰不貪悦況臣性¶
實凡鄙寍忘顧私家本窶貧安能無欲所以¶
深自刻愼勉脩亷隅者蓋由&KR0018;戴厚恩尸竊¶
大任旣不克導揚風敎致俗清湻又未能減¶
息征徭濟人窮困若無恥懼更啟賄門是忘¶
憂國之誠仍速焚身之禍由是危行特操杜¶
絶交私誠知無補大猷所冀免貽深累陛下¶
責臣以清愼太過斯謂皇明陛下慮事之不¶
通有乖理道或恐貪惏之輩務逞無厭之求¶
<pb:KR4c0039_SBCK_017-21a>¶
巧陳異端惑亂聖聽稽諸事實則甚不然夫¶
以胥吏末流苞苴微貺苟或違道且猶知慙¶
况乎公卿大臣之間方岳連帥之任豈資納¶
賄然後致誠若因財利交歡是以姑息爲事¶
旣乖直道必有過求遂之則法度浸隳阻之¶
則&KR1333;望彌甚爲害如此國何賴焉髙祖太宗¶
著法垂制監臨受賄盈尺有刑陛下每發德¶
音敷宥下土大辟之屬皆&KR0041;滌除唯於犯贓¶
往往不赦豈不以貪饕爲&KR0102;殘蠧最深至於¶
士吏之微尚當嚴禁矧居風化之首反可通¶
<pb:KR4c0039_SBCK_017-21b>¶
行凡上之所為以導下也上所不為以檢下¶
也上所不為而下或為之然後可以設峻防¶
寘明辟若上為之而下亦為之固其理也又¶
可禁乎今吏有受監臨之賄者則以為罪不¶
可容朝廷之制四方所監臨也而宰司公受¶
其賄是亦無恥而不恕者歟孔子曰大臣不¶
可不敬也是人之表也邇臣不可不愼也是¶
人之道也表傾則影曲道僻則行邪若大臣¶
邇臣可以受財則庶長寀寮孰為不可朝廷¶
取之於方鎮方鎮復取之於州州取之於縣¶
<pb:KR4c0039_SBCK_017-22a>¶
縣取之於鄉鄉將安取哉是皆出於疲人之¶
肝腦筋髓耳自大盗猾夏耗斁生人天下常¶
屯百萬之師坐受衣食農夫&KR0094;婦凍而織餒¶
而耕殫力忍死以供十倍之賦日日引頸望¶
覩昇平之化惠恤之恩凡四十九年矣荐屬¶
多故有加無瘳持利權食厚祿者當憂隱忸¶
怩憫愧&KR0058;庶而又交通私賄扇起貪風是令¶
已困之甿重遭過分之擾陛下尚以為鞭靴¶
之&KR0011;受亦無妨若使天下納賂惟有二三宰¶
臣四方誅求止於鞭靴細物行之不足以傷¶
<pb:KR4c0039_SBCK_017-22b>¶
化絶之不足以利人則臣固已微抑私心將¶
順睿旨矣若使國家致理必資饋遺通情辭¶
之足以失天下之心受之足以濟天下之務¶
則臣固亦不避汙行助我聖功矣臣所以未¶
敢奉詔冒昧塵煩者審知此道不惟於無益¶
必有甚損故也亦冀陛下詳察其理普澄其¶
源&KR0042;清浄無欲之風守&KR0268;儉不貪之寶是將¶
感人心而天下服何有事情不通之患乎夫¶
貨賄上行則賞罰之柄失貪求下布則亷恥¶
之道衰(何/者)善惡不分功過無辨者以貨賄之¶
<pb:KR4c0039_SBCK_017-23a>¶
多少為課績之重輕守道闕供或時致怨招¶
累求得當欲可以釋罪賈榮忍行刻剥者見¶
謂公忠巧飾玩好者&KR0023;稱才智此謂賞罰之¶
柄失也上好利則下思聚斂上求賄則下肆¶
侵蟊不懷愧心但逞私欲遞相企效習以成¶
風閭閻日殘紀綱日壞不可以禮義勸不可¶
以刑法懲此由亷恥之道衰也作法於涼其¶
&KR0102;猶貪作法於貪其&KR0102;斯亂利於小者必害¶
於大易於始者必悔於終賄道一開展轉滋¶
甚鞭靴不已必及衣裘衣裘不巳必及幣帛¶
<pb:KR4c0039_SBCK_017-23b>¶
幣帛不巳必及車輿車輿不巳必及金璧目¶
見可欲何能自窒于心巳與交私固難中絶¶
其意是以涓流不止谿壑成災毫末旣差丘¶
山聚釁自昔國家敗亡多矣何嘗有以約失¶
之者乎臣竊料郡府之不願行賄於朝廷猶¶
鄉閭之不願輸貨於郡府也但以行之者有¶
利不行者有虞故為安身保位之謀不得不¶
行耳夫豈樂而行之哉假如四方俱賂於朝¶
廷朝廷受其三而却其一有所受有所&KR0077;二¶
端相反則遇却者或有意疑乎見拒而不通¶
<pb:KR4c0039_SBCK_017-24a>¶
焉四方俱賂於朝廷朝廷俱辭而不受則咸¶
知不受者乃朝廷之常理耳適所以服其心¶
而誘其善復何嫌阻之有乎陛下若謂問遺¶
可以通物情絜矩不足敦理化則自建中以¶
來股肱耳目之間蓋常有交利行私者矣乃¶
其所也陛下何尤焉陛下嗣位之初躬行節¶
儉郡國無來獻朝廷無私求行李無黷貨之¶
人邇臣無受賂之事四方風動幾致清平旋¶
以刑峻賦繁兵連禍結理功中否至化未凝¶
洎大憝殲夷皇運興復征伐之役頗息於前¶
<pb:KR4c0039_SBCK_017-24b>¶
時清約之風亦虧於往日此則雖革一&KR0102;亦¶
䘮一美焉曩興師徒人困&KR0064;賦今罷征伐人¶
困私求是乃殘瘁之餘永無蘇息之望使萬¶
方&KR0058;獻當陛下休明之代不登富夀不洽雍¶
熙追懷前修實用心&KR0044;而議者反以納賄通¶
情之理以惑陛下斯不亦誣上行私之甚者¶
乎夫天下公器也王綱大權也執大權者不¶
任其小數守公器者不徇於私情任小數而¶
御大權則忿戾之禍起徇私情以持公器則¶
姦亂之釁生故春秋傳曰在上位者洒濯其心¶
<pb:KR4c0039_SBCK_017-25a>¶
壹以待之而後可以理人言私曲之不可以¶
&KR0681;衆庶也又曰國家之敗由官邪也官之失¶
德寵賂彰也君人者將昭德塞違以臨照百¶
官百官於是乎戒懼而不敢易紀律言賄利¶
之不可以化百官也又曰長國家者非無賄¶
之難無令名之難諸侯之賄聚於公室則諸¶
侯貳言貪欲之不可以懷諸侯也古之懷諸¶
侯者蓋有其道矣惟不務賄然後得之故禮¶
記云凡為天下國家有九經其一曰理亂持¶
危朝聘以時厚往而薄來所以懷諸侯也是¶
<pb:KR4c0039_SBCK_017-25b>¶
知懷撫之道貴德賤財於往也則厚其贈送¶
之資於來也則薄其䞇幣之禮訓人以尊讓¶
示人以不貪始於朝廷行於郡國亷節之風¶
漸廣侵漁之害不萌里閭&KR0023;安郡國斯乂郡¶
國旣乂朝廷益尊所謂化自上流理由下濟¶
近者悦服而遠者歸懷是皆無賄之致也及¶
夫王綱浸壞德化陵夷然後滅公議而徇私¶
情盛誅求而崇饋獻故禮記曰天子微諸侯¶
&KR0427;於是相覿以貨相賂以利而天下之禮亂¶
矣是知傷風害禮莫甚於私&KR0064;物殘人莫大¶
<pb:KR4c0039_SBCK_017-26a>¶
於賂利於絶私去賄者莫先於君主務於愛¶
人助理者莫切於輔臣然則君主輔臣之閒¶
固不可以語及於私賄矣况又躬行乎臣以¶
受恩特深志欲巨細裨補苟懐疑慮不敢因¶
循亦賴遭逢聖明庶得竭盡愚直所以每事¶
獻替不以犯忤為虞意懇詞繁伏用慙悚謹¶
奏¶
唐陸宣公集卷第十七¶
<pb:KR4c0039_SBCK_017-26b>¶

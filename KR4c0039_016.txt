# -*- mode: mandoku-view -*-
#+TITLE: 翰苑集
#+DATE: 2015-09-23 10:18:02
#+PROPERTY: LASTPB  <md:KR4c0039_SBCK_015-1a>
#+PROPERTY: JUAN 16

¶
<md:KR4c0039_SBCK_016-1a>¶
<pb:KR4c0039_WYG_016-1a>
欽定四庫全書
　翰苑集巻十六　　　　　　唐　陸贄　撰
　　奏草(六/)¶
　　　興元賀吐蕃尚結贊抽軍迴歸狀¶
右欽漵奉宣聖旨適得渾瑊奏比日尚結贊¶頻使人計
㑹擬自領兵馬尅期同收京城縁¶春来蕃軍多有疾疫
近得探報尚結贊等並¶抽兵退歸不知逺近朕意縁吐
蕃士馬强盛¶又以和好之義自請將兵助國討賊朝夕
<pb:KR4c0039_WYG_016-1b>
望其¶成功今忽抽軍退歸甚失準擬渾瑊李晟等諸¶軍
兵馬並不至絶多若無蕃軍應援深慮被¶賊衝突卿試
料量事勢如何者臣質性孱昧<md:KR4c0039_SBCK_016-2a>¶不習兵機但以人情揆
之時亦偶有所得自¶承此旨欣賀實深竊謂蕃戎退歸
乃是社稷¶遐福昨日已附欽漵口奏訖伏恐未盡愚款¶
尚勞聖憂謹附披陳庶解疑結彼吐蕃者犬¶羊同類狐
鼠為心貪而多防狡而無恥威之¶不格撫之不懐雖或
時有盛衰大抵常為邉¶患隂詐難御特甚諸夷陛下但
<pb:KR4c0039_WYG_016-2a>
舉建中已来¶近事準之則戎心難知固可明矣頃者方
靖¶中夏未遑外虞因其乞盟遂許結好加恩降¶禮有欲
無違而乃邀求寖多翻覆靡定託因<md:KR4c0039_SBCK_016-2b>¶細事嘖有煩言首
尾凡歷四年要約竟未堅¶決立碑纔畢復請改移猜矯
多端於斯可驗¶逮至盗驚都邑駕幸郊畿結贊緫戎在
邉因¶請將兵赴難陛下推誠允納厚賂招徠逗留¶持疑
竟不時進無濟討除之用但攜將帥之¶心懐光遽至猖
狂頗亦由兹促禍及皇輿再¶駕移蹕漢中陛下猶望蕃
<pb:KR4c0039_WYG_016-2b>
兵以寜内難親倚¶之情彌厚屈就之事亦多豺狼野心
曾不知¶感翻受朱泚信使意在觀變推移頻與諸軍¶尅
期至時皆不赴㑹致令羣帥進退憂虞欲<md:KR4c0039_SBCK_016-3a>¶捨之獨前則
慮其懐怨乗躡欲待之合勢則¶苦其失信稽延既姦且
驕曷望成績非唯變¶態難測且又妨擾實深戎若未歸
宼終不滅¶臣請復為陛下根本其説則人情物理昭然¶
皆可得而察焉向者謀誘蕃兵本是使臣失¶䇿陛下急
於戡亂嘉彼効誠唯恐後時不暇¶詳議遽降優詔促令
<pb:KR4c0039_WYG_016-3a>
進軍逺近聞之莫不危¶駭將帥意陛下不見信任且患
蕃戎之奪其¶功士卒恐陛下不恤舊勞而畏蕃戎之專
其¶利賊黨懼蕃戎之勝不死則悉遺之擒百姓<md:KR4c0039_SBCK_016-3b>¶畏蕃戎
之来有財必盡為所掠是以順於王¶化者其心不得不
怠陷於寇境者其勢不得¶不堅怠我之師堅宼之衆戎
心變詐復未可¶量以此益兵但招其損耳以此靖國適
資其¶亂耳抑昨蕃戎未退臣又竊有過憂流聞結¶贊好
謀恐其潛蓄姦計儻或幸朝廷播越之¶際乗賊泚窮蹙
<pb:KR4c0039_WYG_016-3b>
之時輕犯近郊若升虛邑耀¶兵牧馬不却不前外奉國
家内通兇逆兩持¶誘脅之勢俱納贈遺之資旁觀戰爭
坐乗衰¶弊如此則王師不得伐叛烝黎不得寜居賊<md:KR4c0039_SBCK_016-4a>¶必
耗亡我亦困竭京甸所有勢無孑遺千里¶丘墟得將安
用是乃戎有萬全之利我有不¶測之危臣所以痛心傷
神晝驚夕惕者慮其¶意及於此也所賴天奪其魄神降
之災覩機¶若瞑遘厲自遁實昊穹悔禍之應列聖垂祐¶
之期廓清妖氛慶必非逺何以知其然也自¶賊泚之亂
<pb:KR4c0039_WYG_016-4a>
始於暴兵因徵役之繁興乗衞禁¶之闕備誘扇羣慝遂
謀大姦逆天僭君躬肆¶攻逼凡有血氣皆知惋嗟矧伊
忠良孰不痛¶憤獨惡無與何能乆存加以聖徳日新改
過<md:KR4c0039_SBCK_016-4b>¶不吝布革弊之詔𢎞恤隠之懐天下黎元翕¶然遷善
易心改觀厭亂思安和風既揚昏祲¶自斂蠢兹狂悖久
合殱夷頃屬懐光昏迷緩¶師養宼吐蕃干撓生事惑人
故使義士無施¶厲階猶梗今懐光别保蒲絳吐蕃逺避
封疆¶形勢既分腹背無患瑊晟諸帥才力得伸又¶各士
<pb:KR4c0039_WYG_016-4b>
馬非多資糧向竭若不降賊即須建功¶此軰寵任巳崇
貴位已極建功則寵増而位¶固降賊則名辱而身危況
賊之兇愚滅亡可¶必賊之孤劣翦撲非難孰肯捨固而
就危違<md:KR4c0039_SBCK_016-5a>¶寵而從辱棄垂成之業臣將滅之虜哉既牽¶於
利害之情理不同惡又迫於單乏之急勢¶難久居勢理
相驅安能無戰渾瑊統戴休顔¶韓遊瓌乗其西北李晟
率駱元光尚可孤攻¶其東南同病相資自當合力但願
陛下慎於¶撫接以奮起忠勇之心勤於砥礪以昭蘇逺
<pb:KR4c0039_WYG_016-5a>
近之望中興大業旬月可期不宜尚眷眷於¶犬羊之羣
以失將士之情也臣愚不任懇悃¶之至輒以私懐忖度
謹冒昧以聞謹奏
<pb:KR4c0039_WYG_016-6a>
　　　興元奏請許渾瑊李晟等諸軍兵馬<md:KR4c0039_SBCK_016-5b>¶自取機便
　　　　　狀¶
右欽漵奉宣聖旨省卿所奏蕃軍退歸及闗¶中體勢理
皆切當甚慰朕懐然渾瑊李晟等¶諸軍須有商量規畫
令其進取朕見欲遣使¶宣慰卿宜審細條疏速奏来者
臣聞將貴專¶謀兵以竒勝軍機遙制則失變戎帥稟命
則¶不威是以古之賢君選將而任分之於閫誓¶莫干也
授之以鉞俾專斷也夫然故軍敗則¶死衆戰勝則策勲
<pb:KR4c0039_WYG_016-6b>
不用刑而師律貞不勞慮¶而武功立其於委任之體豈
不博大哉其於<md:KR4c0039_SBCK_016-6a>¶責成之利豈不精覈哉自昔帝王之所
以夷¶大艱成大業者由此道也其或疑於委任以¶制斷
由已為大權昧於責成以指麾順旨為¶良將鋒鏑交於
原野而決策於九重之中機¶㑹變於斯須而定計於千
里之外違令則失¶順從令則失宜失順則挫君之嚴失
宜則敗¶君之衆用捨相礙否臧皆凶上有掣肘之譏¶下
無死綏之志其於分畫之道豈不兩傷哉¶其於經綸之
<pb:KR4c0039_WYG_016-7a>
術豈不都謬哉自昔帝王之所¶以長亂繁刑喪師蹙國
者由此道也兹道得<md:KR4c0039_SBCK_016-6b>¶失兵家大樞當今事宜所繫尤切
盖以宼盗¶充斥乗輿播遷人心有觀變之揺王室無自¶
固之重秦梁迴繚千里迢遥臨之以威則力¶勢不制授
之以策則阻逺不精頃者驟降詔¶書教諭羣帥事無大
小悉為規裁及乎章表¶陳誠使臣復命進退遲速率乖
聖謀豈皆樂¶於違忤哉亦由傳聞與指實不同懸算與
臨¶事有異故也設使其中或有肆情干命者陛¶下能於
<pb:KR4c0039_WYG_016-7b>
此時戮其違詔之罪乎臣竊恐未能¶也陛下復能奪其
兵而易其將帥乎臣亦恐<md:KR4c0039_SBCK_016-7a>¶未能也是則違命者既不果
行罰從命者又¶未必合宜徒費空言秖勞睿慮匪唯無
益其¶損實多何則時方艱屯下陵上替凡在執干¶戈而
衞社稷者皆自謂勲業由已義烈發心¶安於專行病於
羈制陛下宜俯徇斯意因而¶委之遂其所安䕶其所病
敦以付授之義固¶以親信之恩假以便宜之權待以殊
常之賞¶其餘細故悉勿闗言所賜詔書務從簡要慎¶其
<pb:KR4c0039_WYG_016-8a>
言以取重深其託以示誠言見重則君道¶尊託以誠則
人心感尊則不嚴而衆服感則不<md:KR4c0039_SBCK_016-7b>¶令而事成其勢當令
智者騁謀勇者奮力小¶大咸極其分賢愚各適其懐將
自効忠兵自樂¶戰與夫迫於驅制不得已而從之者志
氣何啻¶百倍哉夫君上之權特異臣下者唯不自用乃¶
能用人其要在順於物情其契在通於時變今¶之要契
頗具於兹儻蒙究思或有可取謹奏
<pb:KR4c0039_WYG_016-9a>
　　　興元請撫循李楚琳狀¶
右件官比縁性行無良多為時議所惡頻被¶封章論奏
言其心挾兩端若不隄防恐妄生¶窺伺謂宜斥絶用杜
姦邪近者鳳翔使来絶<md:KR4c0039_SBCK_016-8a>¶不蒙恩召見滯留數軰並未放
還伏恐陛下¶不忍忿心頗從輿議以臣惷戅竊謂非宜
李¶楚琳乗時艱危俶擾岐下賊殺戎帥款結兇¶渠奉天
之圍頗亦有助其於叛亂海内彰聞¶論者今始紛紜一
何知見之晚耶但以乘輿¶未復大憝猶存勤王之師悉
<pb:KR4c0039_WYG_016-9b>
在畿内急宣速¶告晷刻是争商嶺則道迂且遥雒谷復
為盗¶所扼僅通王命唯在襃斜此路若又阻艱南¶北遂
將夐絶以諸鎮危疑之勢居二逆誘脅¶之中洶洶羣情
各懐向背賊勝則往我勝則<md:KR4c0039_SBCK_016-8b>¶来其間事機不容差跌儻
或楚琳發憾公肆¶猖狂南塞要衝東延巨猾則我咽喉
梗而心¶膂分矣其勢豈不甚病哉且楚琳本懐惟惡¶是
務今能兩端顧望乃是天誘其衷故通歸¶塗將濟大業
陛下誠宜深以為念厚加撫循¶得其持疑便足集事儻
<pb:KR4c0039_WYG_016-10a>
能遷善亦可濟師今¶若徇褊狹之談露猜阻之跡懼者
甚衆豈唯¶一夫自昔能建竒功或拯危厄未必皆是潔¶
矩之士温良之徒驅駕擾馴唯在所馭朝稱¶兇悖夕謂
忠純始為寇讎終作卿相知陳平<md:KR4c0039_SBCK_016-9a>¶無行而不棄忿韓信
自王而遂封蒯通以折¶理獲全雍齒以積恨先賞此漢
祖所以恢帝¶業也置射鈎之賊而任其才釋斬袪之怨
以¶免於難此桓文所以𢎞霸功也然則當事之¶要雖罪
惡不得不容適時之宜雖仇讎不得¶不用陛下必欲精
<pb:KR4c0039_WYG_016-10b>
求素行追抉宿疵則是改¶過不足以補愆自新不足以
贖罪凡今將吏¶豈得盡無疵瑕人皆省思孰免疑畏又
況阻¶命之軰脅從之流自知負恩安敢歸化斯釁¶非小
所宜速圗孔子曰人而不仁疾之已甚<md:KR4c0039_SBCK_016-9b>¶亂也又曰小不
忍則亂大謀君陳曰無忿疾¶于頑又曰必有忍其乃有
濟伏願陛下必以¶英主大略聖人格言為元龜固不可
納豎儒¶小忠以虧撓興復之業也臣不勝憂國至計¶謹
啓事以聞謹奏
<pb:KR4c0039_WYG_016-11a>
　　　興元論中官及朝官賜名定難功臣狀¶
右欽漵奉宣聖旨比在奉天將士並賜名定¶難功臣今
宰臣等商量扈從中官辛苦至甚¶亦合依例並賜此名
朕以南衙朝士之中有¶經奉天重圍又似卿等昨者奔
赴行在渉厯<md:KR4c0039_SBCK_016-10a>¶危險亦極艱難今不問中官朝官但經重
圍¶又到山南者並擬賜名定難功臣卿宜商量¶豈不穩
便者陛下惠霑&KR0591;御仁洽庶寮念隨¶難之憂危恤從巡
之勞苦議増寵飾將錫嘉¶名事雖未行意則已就凡在
<pb:KR4c0039_WYG_016-11b>
貴近固知銜恩¶睿旨淹詳復詢庸賤惟精惟慎允謂防
微顧¶省何知屬當下問臣若自貪榮號傍懼怨憎¶因循
順成不極所見心且知負如天鑒何是¶以不揆言之淺
深不計身之利害但輸狂直¶唯聖所裁臣聞賞以懋庸
名以彰行賞乖其<md:KR4c0039_SBCK_016-10b>¶庸則忠實之効廢名浮於行則瀆冒
之弊興¶一足以撓國權一足以亂風俗授受之際豈¶容
易哉頃以駐蹕奉天迫於患難竟攘兇逆¶實賴武人遂
旌定難之勲特賜功臣之目名¶頗符實事亦㑹時所霑
<pb:KR4c0039_WYG_016-12a>
雖多誰曰非允至如¶宫闈近侍班列具臣雖奔走恪居
各循厥職¶而驅除翦伐諒匪所任又屬皇輿再遷天禍¶
未悔見危無補曷謂功臣致宼方深孰云定¶難縱使遭
罹圍逼跋履﨑嶇難則當之定將¶安據勞或有矣功其
謂何大凡有生之倫莫<md:KR4c0039_SBCK_016-11a>¶不各親其類賤彼貴我抑惟常
情黜異奬同¶亦是常性臣忝搢紳之列又當受賜之科
竊¶自校量猶知不可而況於公議乎況於介胄¶之士乎
人之多言靡所不至必謂陛下溺愛¶近習故徇其茍得
<pb:KR4c0039_WYG_016-12b>
之情汎該羣司以分其私¶昵之謗怨不在大釁皆自微
必將沮戰士激¶勵之心結勲臣憤恨之氣所恱者寡所
愠者¶多所與者虛名所失者實事所恱者臣下之¶夸志
所病者國家之大猷利害皎然不為難¶辨且名者衆之
所評也是曰公器亦為爭端<md:KR4c0039_SBCK_016-11b>¶覈之至精猶患相軋處或
乖當安能勿踰以¶漢髙之制服雄豪太宗之削平區㝢
天下既¶定乃論功勲有蕭曹之殊庸有房杜之碩畫¶戰
守經略倬乎殊倫猶謂豐沛故人刀筆文¶吏諸將不服
<pb:KR4c0039_WYG_016-13a>
頗相訐揚乃至攘袂指天拔劒¶擊柱偶語謀反諠譁訟
冤矧今國歩猶艱王¶化未洽方資武力以殄寇讎盖非
恩倖競進¶之時文儒角逐之日當功而奬尚恐未孚奬¶
又非功固宜見誚儻有節效尤著理當襃崇¶賞典甚多
何必在此其餘别無績用例徇驅<md:KR4c0039_SBCK_016-12a>¶馳且俟賊平甄録非
晚謹奏
<pb:KR4c0039_WYG_016-14a>
　　　興元論賜渾瑊詔書為取散失内人¶等議狀¶
右徳亮承旨幷録先所散失内人名字令臣¶撰詔書以
賜渾瑊遣於奉天尋訪以得為限仍¶量與資裝速送赴
行在者頃以理道乖錯禍¶亂荐鍾陛下思咎懼災裕人
罪已屢降大號¶誓將更新天下之人垂涕相賀懲忿釋
怨煦¶仁戴明畢力同心共平多難止土崩於絶岸¶收板
蕩於横流殄寇清都不失舊物實由陛<md:KR4c0039_SBCK_016-12b>¶下至誠動於天
地深悔感於神人故得百靈¶降康兆庶歸徳茍不如此
<pb:KR4c0039_WYG_016-14b>
自古嘗有擲棄宫¶闕失守宗祧繼逆於赴難之師再遷
於蒙塵¶之日不踰半嵗而復興大業者乎今渠魁始¶平
法駕將返近自郊甸逺周寰瀛百役疲瘵¶之甿重傷殘
廢之卒皆忍死扶病傾耳竦肩¶想聞徳聲翹望聖澤陛
下固當感上天悔禍¶之眷荷烈祖垂裕之休念將士鋒
刃之殃愍¶黎元塗炭之酷以致寇為戒以居上為危以¶
務理為憂以復言為急損之又損尚懼汰侈<md:KR4c0039_SBCK_016-13a>¶之易滋艱
之惟艱猶患戒慎之難久謀始盡¶善克終巳稀始而不
<pb:KR4c0039_WYG_016-15a>
謀終則何有夫以内人¶為號盖是中壼末流天子之尊
富有宫掖如¶此等軰固繁有徒但恐傷多豈憂乏使翦
除¶元惡曽未浹辰奔賀往来道路如織何必自¶虧君徳
首訪婦人又令資裝速赴行在萬目¶閱視衆口流傳恐
非所以答慶賴之心副維¶新之望也夫事有先後義有
重輕重者宜務¶之於先輕者宜措之於後故武王克殷
有未¶及下車而為之者有下車而為之者盖美其<md:KR4c0039_SBCK_016-13b>¶不失
先後之宜也自翠華播越萬姓靡依清¶廟震驚三時乏
<pb:KR4c0039_WYG_016-15b>
祀當今所務莫大於斯誠宜¶速遣大臣馳傳先往迎復
神主修整郊壇展¶禋享之儀申告謝之意然後弔恤死
義慰犒¶有功綏輯烝黎優問耆耊安定反側寬宥脅¶從
宣暢鬱堙褒奬忠直官失職之士復廢業¶之人是皆宜
先不可後也至如崇飾服器繕¶緝殿臺備耳目之娛選
巾&KR0808;之侍是皆宜後¶不可先也宜後而先則為君之道
喪宜先而¶後則理國之義差古之興王必慎於此陛下<md:KR4c0039_SBCK_016-14a>¶將務興復又安可不慎乎且散失内人已經¶累月既當
<pb:KR4c0039_WYG_016-16a>
離亂之際必為將卒所私其人若¶稍有知不求當自陳
獻其人若甚無識求之¶適使憂虞自因寇亂喪亡頗有
大於此者一¶聞捜索懐懼必多餘孽尚繁羣情未一因
而¶善撫猶恐危疑若又懼之于何不有昔人所¶以掩絶
纓而飲盗馬者豈必忘其情愛耶盖知¶為君之體然也
以小妨大明者不為天下固¶多美人何必獨在於此易
曰危者安其位者¶也亂者有其理者也故君子安不忘
危理不<md:KR4c0039_SBCK_016-14b>¶忘亂是以身安而國家可保也春秋傳曰或¶多
<pb:KR4c0039_WYG_016-16b>
難以固其國或無難以喪其邦誠以處危¶則思安之情
切遭亂則求理之志深切於思¶安深於求理國之固也
不亦宜乎及夫居安¶而驕恃理而怠驕則縱肆其奢欲
怠則厭惡¶於忠言奢欲日行忠言日梗國之喪也不亦¶
宜乎昔衞獻出奔久而復國大夫迎於境者¶執其手而
與之言迎于門者頷之而已言其¶驕怠之易生也齊桓
將圗霸功管仲戒之以¶無忘在莒懼其情志之易變也
今臣亦願陛<md:KR4c0039_SBCK_016-15a>¶下企思危固國如不及懲忘亂喪國如探
<pb:KR4c0039_WYG_016-17a>
湯¶以在莒為書紳之規以衰衞為覆車之鑒則¶徳為帝
範理致時雍與夫貪逸欲而踐禍機¶其利害亦云逺矣
所令撰賜渾瑊詔未敢承¶旨伏惟聖裁謹奏
<pb:KR4c0039_WYG_016-18a>
　　　鑾駕將還宫闕論發日狀¶
右先頒勅旨已定行期所司供承亦聞粗備¶但以霖潦
方甚道路阻艱衆情同憂莫敢論¶奏今發日漸逼隂雲
尚繁小大嗷嗷愁懼轉¶甚臣雖闇鈍亦竊揣量豈不知
元惡初平餘<md:KR4c0039_SBCK_016-15b>¶氛未殄乃是逆順將分之際吉凶多變之
時¶須速鎮安理宜促駕向使霖潦為害人功可¶施其備
禦由於智能其役用止於煩費其所¶患不及於性命其
可憂但在於人臣則當公¶私罄財上下竭力務寜大業
<pb:KR4c0039_WYG_016-18b>
奚恤暫勞各應¶叶奉聖規安敢復忤成命良以襃斜峻
阻素¶號畏途縁側逕於巔巖綴危棧於絶壁或百¶里之
内歷險且千或一程之中渉水數四若¶遇積雨滯浸羣
峰澍流巨石崩奔訇殷相繼¶深谷瀰漫往来不通悉非
功力之所支籌略<md:KR4c0039_SBCK_016-16a>¶之所遏斯須之頃跬歩之間倉皇遘
殃皆不¶可測匹夫單騎尚且過防況萬乘時行千官¶景
從而可以蹈不存之險冒無禦之災乎如¶或磴路潨崩
閣道淹圮環衞之儀少缺屬車¶之馬微驚縱有億徒何
<pb:KR4c0039_WYG_016-19a>
所為用陛下欲無駭¶慮其可得乎又或霪滯更深谿澗
皆溢逕路¶既絶傳送無由連山萬重進退不可一日乏¶
食將如之何陛下欲無軫憂固亦難矣人主¶舉措宜圖
萬全必先事以防危不臨危而求¶幸幸而獲濟貽媿已
深不幸罹災追悔何及<md:KR4c0039_SBCK_016-16b>¶孔子曰欲速則不達誠哉是言
臣今非敢阻¶陛下欲速之情但頗以不達為慮耳儻迴
睿¶旨少俟開晴則發期雖延渉路無滯不疾而¶速允叶
乾行知幾其神是謂天鑒竊聞羣議¶輒以上陳慺慺懇
<pb:KR4c0039_WYG_016-19b>
誠實冀昭納謹奏
<pb:KR4c0039_WYG_016-20a>
　　　請釋趙貴先罪狀¶
右欽漵奉宣聖旨前者共卿商量趙貴先欲¶恕其罪朕
朝来更問諸將皆云貴先順從朱¶泚則是逆人合依常
刑不可寬捨衆人意既¶如此應難釋放卿宜知悉者臣
愚以為貴先<md:KR4c0039_SBCK_016-17a>¶從逆之罪法當不容貴先陷身之由情則
可¶恕陛下所議矜宥原其情也諸將所請誅戮¶據於法
也據法而除君之惡者人臣之常志¶原情而安衆之危
者人主之大權臣主之道¶既殊通執之方亦異言各有
<pb:KR4c0039_WYG_016-20b>
當體各有宜事¶或相駮而無傷此之謂也往以襄城告
急詔¶命隴右發兵齊映率衆東行貴先即其部將¶于時
軍至昭應適遇駕幸奉天齊映馳歸鳳¶翔貴先獨主營
幕進無總帥退閡亂兵遂為¶賊泚所招紿以同迎鑾駕
泚既反狀未露貴<md:KR4c0039_SBCK_016-17b>¶先安得勿從已受邀留遂遭劫制身
縻偽職¶兵隸兇徒雖居賊中亦不見任首末事跡簡¶在
天心臣亦親承徳音非獨聞於傳說其於¶情狀頗有足
矜所可受責之辜唯在不能守¶莭而死耳貴先儻能守
<pb:KR4c0039_WYG_016-21a>
莭即是忠烈之徒固¶獲襃旌豈資寬捨凡所議讞盖縁
獄疑罪疑¶惟輕實編令典脅從罔理亦載聖謨況復懐¶
光未殱希烈猶熾遭罹誘陷其類寔繁今京¶邑初平皇
猷更始乃是汚俗觀化之日聖王¶布徳之時所用刑章
尤宜審慎一輕一重理<md:KR4c0039_SBCK_016-18a>¶亂攸生宥之以恩則自新者咸
思歸命斷之¶以法則懐懼者姑務偷生衆心既偷賊勢
愈¶固不忍一朝之忿而貽累嵗之憂茍循匹夫¶之談以
興億衆之役為計若此夫何利之有¶焉曩者羯胡亂華
<pb:KR4c0039_WYG_016-21b>
染汚士吏肅宗興復累降¶赦書罪止渠魁餘所不問河
朔遺孽既聞徳¶澤之𢎞被且幸脅汚之見原人人皆自
怨尤¶各悔歸國之晚及乎三司按罪繼用嚴科未¶降之
流復喜得計慶緒將消而再結思明已¶附而重𢹂浸長
厲階至今為梗豈不以任法<md:KR4c0039_SBCK_016-18b>¶吏而虧權道小不忍而亂
大謀者乎昔漢髙¶帝既定四方見諸將往往偶語謀反
乃問張¶良曰為之奈何良曰陛下所最恨者為誰帝¶曰
雍齒與我有舊而數窘我良曰今急封雍¶齒則人人自
<pb:KR4c0039_WYG_016-22a>
堅矣帝用良計諸將果安皆云¶雍齒且侯吾屬何患盖
以圗霸王者不牽於¶常制安反側者㒺念於宿瑕今陛
下有漢髙¶之英貴先無雍齒之釁加戮不足威暴逆矜¶
全可以定危疑明恕而行盛徳斯在何所為¶慮尚勞依
違㣲臣區區上言盖為將来張本<md:KR4c0039_SBCK_016-19a>¶凡非首惡皆願從寬
庶使負累之徒莫不聞¶風而化消姦兇誘惑之計開叛
亂降附之門¶此其大機不可失也陛下前意固為善矣
伏¶惟不為浮議所移謹奏
<pb:KR4c0039_WYG_016-23a>
　　　論替換李楚琳狀¶
右欽漵奉宣聖旨李楚琳不可久在鳳翔欲¶候朕到日
簡擇一人替楚琳充莭度使楚琳¶别與一官便隨朕歸
京既有迎駕諸軍威勢¶甚盛因此替換亦是權宜卿宜
商量穩便否¶者臣聞王者有作先懐永圗謀必可傳事
必<md:KR4c0039_SBCK_016-19b>¶可繼不因利以茍得不乘便而幸成故能上¶下相安
而理可長久也彼楚琳者固是亂人¶乗國難而肆逞其
姦賊邦君而簒居其位按¶以典法是宜汚瀦既屬多虞
<pb:KR4c0039_WYG_016-23b>
不遑致討乃分¶之以旄鉞又繼之以寵榮逮至南廵頗
全外¶順道途無壅亦有賴焉雖朝命累加盖非獲¶已然
王言一出則不可渝縱闕君臣之恩猶¶須進退以禮今
若因行幸之威勢假迎扈之¶甲兵易置以歸是同虜執
以言乎除亂則不¶武以言乎務理則不誠禍變繁興為
日久矣<md:KR4c0039_SBCK_016-20a>¶負釁居位豈唯一人以此時巡後將安入以¶此
撫御誰其感懐昔漢髙偽遊韓信見獲功¶臣繼叛天下
幾危征伐紛紜以至沒代其徼¶倖之不可也如此陛下
<pb:KR4c0039_WYG_016-24a>
得不為至戒哉議者¶謂之權宜臣又未諭其理夫權之
為義取類¶權衡衡者稱也權者錘也故權在於懸則物¶
之多少可準權施於事則義之輕重不差其¶趣理也必
取重而捨輕其逺禍也必擇輕而¶避重茍非明哲難盡
精微故聖人貴之乃曰¶可與適道未可與立可與立未
可與權言知<md:KR4c0039_SBCK_016-20b>¶機之難也今者甫平大亂將復天衢輦路
所¶經首行脅奪易一帥而虧萬乘之義得一方¶而結四
海之疑乃是重其所輕而輕其所重¶謂之權也不亦反
<pb:KR4c0039_WYG_016-24b>
乎以反道為權以任數為¶智君上行之必失衆臣下用
之必陷身厯代¶之所以多喪亂而長姦邪由此誤也夫
以韓信¶才略當時莫儔且負嫌猜已遭告訐縱之足¶以
亂區㝢除之可以安國家幸而成擒猶謂¶失策當時被
攻戰之害百代流詭詐之譏況¶楚琳卒伍凡材厮養賤
品因時擾攘得肆猖<md:KR4c0039_SBCK_016-21a>¶狂非有陷堅殪敵之雄出竒制勝
之略頗同¶狐鼠乘夜睢盱晨光既升勢自跧縮今郊畿¶
已乂武衞方嚴&KR0648;隴鎮壓於其西邠涇扼制¶於其北顧
<pb:KR4c0039_WYG_016-25a>
是岐下若居掌中以楚琳瑣劣之¶資處掌中控握之地
縱令蹢躅何惡能為願¶陛下姑務含𢎞普安反側促駕
遄止録功犒¶勤敷肆眚之恩布維新之令然後徵韋臯
楚¶琳俾入分文武之職擇元勲宿望命出緫岐¶隴之師
則彼承詔欣榮奔走不暇安敢蠆介¶復勞誅鉏措置得
宜萬無一跌何遽過動不<md:KR4c0039_SBCK_016-21b>¶為後圖仰希睿聰試更詳慮
謹奏
<pb:KR4c0039_WYG_016-26a>
　　　收河中後請罷兵狀¶
昨日欽漵奉宣聖旨示臣馬燧渾瑊等奏平¶懐光收河
東狀兼令臣商量須作何處置令¶欽漵奏来者兇梗殱
盪闗畿廓清實聖謀廣¶運之功亦宗社無疆之祚應須
處置大略巳¶附欽漵口陳展轉傳言恐未盡意謹復薦
其¶固陋願陛下少留察焉臣聞禍或生福福亦¶生禍喪
者得之理得者喪之端故晉勝鄢陵¶范燮祈死吳克勁
越夫差啟殃是知福不可<md:KR4c0039_SBCK_016-22a>¶以久徼幸得不可以常覬覦
<pb:KR4c0039_WYG_016-26b>
居福而慮禍則¶其福可保見得而忘喪則其喪必臻臣
竊懼¶諂䛕希旨之徒險躁生事之軰幸兇醜覆亡¶之㑹
揣英主削平之心必將競効甘言誘開¶利欲謂王師所
向莫敵謂餘孽指顧可平請¶迴蒲坂之戈復起淮沂之
役斯議一啟必有¶亂階故微臣姑以生禍為憂而未敢
以獲福¶為賀也何則建中之難其事可徵始以蓄憾¶而
隘於含容或以亟勝而輕於戰伐故文喜¶之討涇上之
瘡痛未平崇義之征漢南之芟夷<md:KR4c0039_SBCK_016-22b>¶繼甚阻命之帥非不
<pb:KR4c0039_WYG_016-27a>
誅也伐叛之師非不克¶也介焉之斷非不堅也赫斯之
怒非不逞也¶然以人不見恤惟戮是聞有辜無辜不敢
自¶保是以抱釁反側者懼鈇鉞之次加畏禍危¶疑者慮
猜譖之旋及遂乃螽結以拒討狼顧¶以背恩彌兩河而
亘淮夷盪三輔而盜京邑¶鑾輅為之再駕行宫至于合
圍于時海内大¶搖物情幾去天命莫保于寸晷王威不
出於¶一城邦國之杌陧艱屯綿綿聨聨若包桑綴¶旒幸
而不殊者屢矣勢之危窘實足寒心非<md:KR4c0039_SBCK_016-23a>¶有曩時熊羆翕
<pb:KR4c0039_WYG_016-27b>
習之師雷霆奮發之勢武庫¶劍㦸之利帑藏財賦之殷
其所以施令率人¶取威定亂比於建中之始豈不至微
至殺哉然¶而陛下懐悔過之深誠降非常之大號知黷
武¶窮兵之長亂知急征重斂之𠞰財知殘人肆¶欲之取
危知違衆率心之稔慝知烝庶困極¶之興怨知上下鬱
堙之失情徳音渙然與之¶更始所在宣𫾻之際聞者莫
不涕流雖或兇¶獷匪人亦必為之歔欷誠之動物乃至
于斯懐¶梟鴟以好音消祲沴為和氣由是姦囘易慮<md:KR4c0039_SBCK_016-23b>¶黎
<pb:KR4c0039_WYG_016-28a>
獻歸心假王叛援之夫削偽號以請罪觀¶釁首鼠之將
壹純誠以効勤流亡凍餒者希¶保於室家屯戍戰爭者
冀全其性命徳澤將¶竭而重霈君臣已絶而更交天下
之情翕然¶一變曩討之而愈叛今釋之而畢来曩以百¶
萬之師而力殫今以咫尺之詔而化洽是則¶聖王之敷
理道服暴人任徳而不任兵明矣¶羣帥之悖臣禮拒天
誅圗活而不圗亡又明¶矣尚恐陛下以臣言之略而未
喻也請復循¶其本而申備之往以河朔青齊同惡相扇
<pb:KR4c0039_WYG_016-28b>
擁<md:KR4c0039_SBCK_016-24a>¶戎據土易代不庭陛下恥王化之未同忿姦¶慝之靡
格於是發六軍神策河陽河東澤潞¶朔方之騎士以徂
征于北命永平汴宋幽隴¶江淮閩嶺之將卒以奮伐于
南罄國家廩帑¶以贍軍悉公私廐牧以張武算斂周於
萬¶類徵徭被於八荒勞已甚矣威亦盛矣既¶而曠日綿
嵗老師費財兩河之寇患有加無¶瘳而邦本已始覆矣
洎涇卒倡亂泚戎構災¶豺狼整居於禁闈䝟㺄擇肉於
馳道河朔問¶罪之衆布路而歸宋郊仗順之師守壘不
<pb:KR4c0039_WYG_016-29a>
暇<md:KR4c0039_SBCK_016-24b>¶于斯之亂海内沸騰儻有問鼎之雄圗滔天¶之巨猾
幸災乗間何所不為既而恱納之儔¶咸自斂縮内無非
望之議外無軼境之侵及¶聞天澤滌瑕制書復爵曾不
蔕芥望風款降¶爭馳表章唯恐居後跡其素志於此可
知是¶皆假兵救怨之流戀主偷安之軰懐生畏死¶蠢動
之大情慮危求安品物之常性有天下¶而子百姓者以
天下之欲為欲以百姓之心¶為心固當遂其所懐去其
所畏給其所求使¶家家自寜人人自遂家茍寜矣國亦
<pb:KR4c0039_WYG_016-29b>
固焉人<md:KR4c0039_SBCK_016-25a>¶茍遂矣君亦泰焉是則好生以及物者乃自¶生
之方施安以及物者乃自安之術擠彼於¶死地而求此
之乆生也從古及今未之有焉¶措彼於危地而求此之
乆安也從古及今亦未¶之有焉是以昔之聖王知生者
人之所樂而已¶亦樂之故與人同其生則上下之樂兼
得矣¶聖王知安者人之所利而已亦利之故與人¶共其
安則公私之利兩全矣其有反易常理¶昏迷不恭則當
外察其倔强之由内省於¶撫馭之失修近以来逺檢身
<pb:KR4c0039_WYG_016-30a>
而率人故書曰<md:KR4c0039_SBCK_016-25b>¶惟干戈省厥躬又曰舞干羽于兩階七
旬有¶苗格孔子曰逺人不服則修文徳以来之既来¶之
則安之此其證也如或昧於懐柔務在攻¶取不徵教化
之未至不疵誠感之未孚惟峻¶威是臨惟忿心是肆視
人如禽獸而曝之原¶野輕人如草芥而𠞰之銛鋒叛者
不賔則命¶致討討者不克則將議刑是使負釁者懼必¶
死之誅奉辭者慮無功之責編甿以困於杼¶軸而思變
士卒以憚於死喪而念歸萬情相¶攻亂豈有定一夫不
<pb:KR4c0039_WYG_016-30b>
率闔境罹殃一境不寜<md:KR4c0039_SBCK_016-26a>¶普天致擾兵拏禍結變起百端
故孔子曰逺¶人不服而不能来也邦分崩離析而不能
守¶也而謀動干戈於邦内吾恐季孫之憂不在¶顓臾而
在蕭牆之内矣此盖必然之常理¶至當之格言足以為
明鑑元龜貫百王而不¶易者也事乃反覆得無懼乎夫
理有必然則¶殊途歸於同轍言有至當則異代應如合
符¶頃以東北孽徒職貢廢闕陛下忿其違命大¶舉甲兵
至令逆泚誘姦乗釁而動所備之寇¶猶逺介於河山不
<pb:KR4c0039_WYG_016-31a>
虞之戎巳竊發于都輦蕭<md:KR4c0039_SBCK_016-26b>¶牆之戒不其信歟前典垂訓
既如彼近事明¶驗又如此所以徳音敘哀痛之情悔征
伐之¶事引衆慝以咎已布明信以示人既往之失¶畢懲
莫大之辜咸宥約之以省賦誓之以息¶兵由是億兆汙
人四三叛帥感陛下自新之¶旨悅陛下盛徳之言革面
易辭具修臣禮其¶於深言宻議固亦未盡坦然必當聚
黨而謀¶傾耳而聽觀陛下所行之事考陛下所誓之¶言
若言與事符則遷善之心漸固儻事與言¶背則慮禍之
<pb:KR4c0039_WYG_016-31b>
態復興自京邑厎寜乗輿旋返<md:KR4c0039_SBCK_016-27a>¶屬懐光繼亂天討又行
息兵之言我則未復¶山東羣帥所以未敢生辭者盖為
河中之地¶宻近王城迫於朝夕之虞不得不翦除之爾¶
今若改轅移斾復指淮西則淮西元兇必將¶誑脅其同
惡之徒間説於新附之帥謂之曰¶奉天息兵之旨乃因
窘急而言朝廷稍安必¶復誅伐是以朱泚滅而懐光戮
懐光戮而希¶烈征希烈儻平禍將次及則彼之蓄素疑
而¶懐宿負者能不為之動心哉心既動則盈其¶喪身覆
<pb:KR4c0039_WYG_016-32a>
族之憂憂既盈則慮以脣亡齒寒之<md:KR4c0039_SBCK_016-27b>¶病夫病同者雖胡
越而相愍憂同者不邀結¶而自親河朔青齊固當響應
建中之禍勢必¶重興以國家再造之初當羣孽息肩之
後迭¶来鳴吠或肆奔衝討之則我力未遑縱之乃¶寇患
斯甚臣愚竊以為禍非細未審陛下何¶方以待之若有
其方侮之可也如其未有願¶陛下勿輕易焉凡將圗終
必在慎始禍機一¶發難可復追臣請粗陳當今維馭之
所宜唯¶聖主省擇萬一夫君之大柄在惠與威二者¶兼
<pb:KR4c0039_WYG_016-32b>
行廢一不可惠而罔威則不畏威而罔惠<md:KR4c0039_SBCK_016-28a>¶則不懐茍知
夫惠之可懐而廢其取威之具¶則所敷之惠適足以示
弱也其何懐之有焉¶茍知夫威之可畏而遺其施惠之
徳則所作¶之威適足以召敵也其何畏之有焉故善為¶
國者宣惠以養威蓄威以尊惠威而能養則¶不挫惠而
見尊則有恩是以惠與威交相畜¶也威與惠互相行也
人主之欲柔逺人而服¶强暴不明斯術之要莫之得焉
今皇運中興¶天禍將悔以逆泚之偷居上國以懐光之
<pb:KR4c0039_WYG_016-33a>
竊¶保中畿嵗未再周相次梟殄實衆慝驚心之<md:KR4c0039_SBCK_016-28b>¶日羣生
改觀之時威則已行惠猶未洽誠宜¶上副天眷下收物
情布恤人之惠以濟威乗¶滅賊之威以行惠宥河中染
汚之黨悉無所¶問赦淮右僭逆之罪咸與惟新蠲貸疲
甿休¶罷戰士符往嵗息兵之令以彰信丕大君含¶垢之
徳以布仁俾萬姓皆曰大哉王言又曰¶一哉王心如是
則威不用而畏如神明惠不¶費而懐如父母凡在危疑
懼討者必將曰淮¶右僭逆之罪且赦矣吾屬何患焉凡
<pb:KR4c0039_WYG_016-33b>
在脅從¶同惡者必將曰河中染汚之黨且宥矣吾屬<md:KR4c0039_SBCK_016-29a>¶何
疚焉凡在倦苦思安者必將曰吾君有戰¶勝之師抑而
不騁信乎其罷征矣凡在凋殘¶望理者必將曰吾君有
嫉亂之憤忍而不攄¶信乎其恤隠矣天下之心若此而
禍亂不息¶理道不行者無之臣所未敢保其必從唯希¶
烈一人而已揆其私心非不願從也想其潛¶慮非不追
悔也但以猖狂失計已竊大名雖¶荷陛下全宥之恩然
不能不自靦於天地之¶間耳縱未順命斯為獨夫内則
<pb:KR4c0039_WYG_016-34a>
無辭以起兵¶外則無類以求助其計不過厚撫部曲偷
容<md:KR4c0039_SBCK_016-29b>¶嵗時心雖陸梁勢必不敢陛下但勅諸鎮各¶守封疆
彼既氣奪算窮是乃狴牢之虜不有¶人禍則當鬼誅朝
廷務崇徳以待之臣固知¶其必不逃於所揣矣古所謂
不戰而屈人之¶兵者斯之謂歟今若不顧機宜復興戎
役瀆¶威而蔑惠捨易而即難是棄明信而務忿心¶假敵
辭而資宼援窮者不暇恤勞者不得居¶國之安危或未
可保此乃成敗理亂之所繫¶願陛下難之慎之區區上
<pb:KR4c0039_WYG_016-34b>
干憂惜在此儻蒙¶過納狂瞽不疑所行謹當草具招諭
之辭詳<md:KR4c0039_SBCK_016-30a>¶陳備禦之畫伏俟宣許方敢以聞謹奏¶
　
　
　
　
　
　翰苑集巻十六

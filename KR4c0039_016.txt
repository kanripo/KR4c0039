# -*- mode: mandoku-view; -*-
#+TITLE: 唐陸宣公集
#+DATE: 2015-09-11 08:05:40.795000
#+PROPERTY: ID KR4c0039
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB04n0200-016唐陸宣公翰苑集-卷第十六.
<pb:KR4c0039_SBCK_016-1a>¶
唐陸宣公集卷第十六　奏草卷第六¶
　興元賀吐蕃尚結賛抽軍迴歸狀¶
　興元奏請許渾瑊李晟等諸軍兵馬自取¶
　　機便狀¶
　興元請撫循李楚琳狀¶
　興元論中官及朝官賜名定難功臣狀¶
　興元論賜渾瑊詔書爲取散失内人等議狀¶
　鑾駕將還宫闕論發日狀¶
　請釋趙貴先罪狀¶
　論替換李楚琳狀¶
<pb:KR4c0039_SBCK_016-1b>¶
　收河中後請罷兵狀¶
　　興元賀吐蕃尚結賛抽軍迴歸狀¶
右欽漵奉宣聖旨適得渾瑊奏比日尚結賛¶
頻使人計㑹擬自領兵馬剋期同收京城縁¶
春來蕃軍多有疾疫近得探報尚結賛等並¶
抽兵退歸不知逺近朕意縁吐蕃士馬強盛¶
又以和好之義自請將兵助國討賊朝夕望其¶
成功今忽抽軍退歸甚失准擬渾瑊李晟等諸¶
軍兵馬並不至絶多&KR0002;無蕃軍應援深慮&KR0013;¶
賊衝突卿試料量事勢如何者臣質性孱昩¶
<pb:KR4c0039_SBCK_016-2a>¶
不習兵機但以人情揆之時亦偶有所得自¶
承此旨欣賀實深竊謂蕃戎退歸乃是社稷¶
遐福昨日巳附欽漵口奏訖伏恐未盡愚欵¶
尚勞聖憂謹復披陳庶解疑結彼吐蕃者犬¶
羊同𩔖狐䑕爲心貪而多防狡而無恥威之¶
不格撫之不懷雖或時有盛衰大抵常爲邊¶
患隂詐難御特甚諸夷陛下但舉建中巳來¶
近事准之則戎心難知固可明矣頃者方靖¶
中夏未遑外虞因其乞盟遂許結好加恩降¶
禮有欲無違而乃邀求寖多翻覆靡定託因¶
<pb:KR4c0039_SBCK_016-2b>¶
細事嘖有煩言首尾凡歷四年要約竟未堅¶
决立碑&KR0138;畢復請改移猜矯多端於斯可驗¶
逮至盗驚都邑駕幸郊畿結賛揔戎在邊因¶
請將兵赴難陛下推誠允納厚賂招徠逗留¶
持疑竟不時進無濟討除之用但𢹂將帥之¶
心懷光遽至猖狂頗亦由兹促禍及皇輿再¶
駕移蹕漢中陛下猶望蕃兵以寍内難親𠋣¶
之情彌厚屈就之事亦多犲狼野心曽不知¶
感翻受朱泚信使意在觀變推移頻與諸軍¶
剋期至時皆不赴㑹致令羣帥進退憂虞欲¶
<pb:KR4c0039_SBCK_016-3a>¶
捨之獨前則慮其懷怨乗躡欲待之合勢則¶
苦其失信稽延旣姦且驕曷望成績非唯變¶
態難測且又妨擾實深戎&KR0002;未歸冦終不滅¶
臣請復爲陛下根本其&KR0003;則人情物理昭然¶
皆可得而察焉向者謀誘蕃兵本是使臣失¶
䇿陛下急於戡亂嘉彼効誠唯恐後時不暇¶
詳議遽降優詔促令進軍逺近聞之莫不危¶
駭將帥意陛下不見信任且患蕃戎之奪其¶
功士卒恐陛下不恤舊勞而畏蕃戎之專其¶
利賊黨懼蕃戎之勝不死則悉遺之擒百姓¶
<pb:KR4c0039_SBCK_016-3b>¶
畏蕃戎之來有財必盡爲所掠是以順於王¶
化者其心不得不怠䧟於寇境者其勢不得¶
不堅怠我之師堅寇之衆戎心變詐復未可¶
量以此益兵但招其損耳以此靖國適資其¶
亂耳一昨蕃戎未退臣又竊有過憂流聞結¶
賛好謀恐其潜蓄姦計儻或幸朝廷播越之¶
際乗賊泚窮蹙之時輕犯近郊若升虚邑耀¶
兵牧馬不却不前外奉國家内通兇逆兩峙¶
誘脅之勢俱納贈遺之資旁觀戰爭坐乗衰¶
弊如此則王師不得伐叛烝&KR0058;不得寧居賊¶
<pb:KR4c0039_SBCK_016-4a>¶
必耗亡我亦困竭京甸所有勢無孑遺千里¶
丘墟得將安用是乃戎有萬全之利我有不¶
測之危臣所以痛心傷神晝驚夕惕者慮其¶
意及於此也所頼天奪其魄神降之災覩機¶
若瞑遘厲自遁實昊穹悔禍之應列聖垂祐¶
之期廓清妖氛慶必非逺何以知其然也且¶
賊泚之亂始於暴兵因徴役之繁興乗衞禁¶
之闕備誘扇羣慝遂謀大姦逆天&KR0427;君躬肆¶
攻逼凡有血氣皆知惋嗟矧伊忠良孰不痛¶
憤獨惡無與何能乆存加以聖德日新改過¶
<pb:KR4c0039_SBCK_016-4b>¶
不吝布革弊之詔弘恤隱之懷天下&KR0058;元翕¶
然遷善易心改觀猒亂思安和風旣&KR0045;昏祲¶
自斂蠢兹狂悖乆合殱夷頃屬懷光昏迷緩¶
師養寇吐蕃干撓生事惑人故使義士無施¶
厲階猶梗今懷光别保蒲絳吐蕃逺避封疆¶
形勢旣分腹背無患瑊晟諸帥才力得伸又¶
各士馬非多資糧向竭&KR0002;不降賊即須建功¶
此輩寵任巳崇貴位巳極建功則寵増而位¶
固降賊則名辱而身危況賊之兇愚滅亡可¶
必賊之孤劣翦撲非難孰肯捨固而就危違¶
<pb:KR4c0039_SBCK_016-5a>¶
寵而從辱棄垂成之業臣將滅之虜哉旣牽¶
於利害之情理不同惡又迫於單乏之急勢¶
難乆居勢理相驅安能無戰渾瑊統戴休顔¶
韓遊瓌乗其西北李晟率駱元光尚可孤攻¶
其東南同病相資自當合力但願陛下愼於¶
撫接以&KR0108;起忠勇之心勤於砥礪以昭蘇逺¶
近之望中興大業旬月可期不冝尚眷眷於¶
犬羊之羣以失將士之情也臣愚不任懇悃¶
之至輒以私懐忖度謹冒昧以聞謹奏¶
　　　興元奏請許渾瑊李晟等諸軍兵馬¶
<pb:KR4c0039_SBCK_016-5b>¶
　　　　自取機便狀¶
右欽漵奉宣聖旨省卿所奏蕃軍退歸及𨵿¶
中體勢理皆切當甚慰朕懷然渾瑊李晟等¶
諸軍須有商量規畫令其進取朕見欲遣使¶
宣慰卿冝審細條䟽速奏來者臣聞將貴專¶
謀兵以竒勝軍機遥制則失變戎師禀命則¶
不威是以古之賢君選將而任分之於閫誓¶
莫干也授之以鉞俾專斷也夫然故軍敗則¶
死衆戰勝則䇿勲不用刑而師律貞不勞慮¶
而武功立其於委任之體豈不愽大哉其於¶
<pb:KR4c0039_SBCK_016-6a>¶
責成之利豈不精覈哉自昔帝王之所以夷¶
大艱成大業者由此道也其或疑於委任以¶
制斷由己爲大權昧於責成以指麾順旨爲¶
良將鋒鏑交於原野而決䇿於九重之中機¶
㑹變於斯須而定計於千里之外違令則失¶
順從令則失冝失順則挫君之嚴失冝則敗¶
君之衆用捨相礙否臧皆凶上有掣肘之譏¶
下無死綏之志其於分畫之道豈不兩傷哉¶
其於經綸之術豈不都謬哉自昔帝王之所¶
以長亂繁刑喪師蹙國者由此道也兹道得¶
<pb:KR4c0039_SBCK_016-6b>¶
失兵家大樞當今事冝所繫尤切蓋以寇盗¶
充斥乗輿播遷人心有觀變之揺主室無自¶
固之重秦梁迴繚千里而遥臨之以威則力¶
勢不制授之以䇿則阻逺不精頃者驟降詔¶
書教諭羣帥事無大小悉爲規裁及乎章表¶
陳誠使臣復命進退遲速率乖聖謀豈皆樂¶
於違忤哉亦由傳聞與指實不同懸筭與臨¶
事有異故也設使其中或有肆情奸命者陛¶
下能於此時戮其違詔之罪乎臣竊恐未能¶
也陛下復能奪其兵而易其將帥乎臣亦恐¶
<pb:KR4c0039_SBCK_016-7a>¶
未能也是則違命者旣不果行罰從命者又¶
未必合冝徒費空言秖勞睿慮匪唯無益其¶
損實多何則時方艱屯下陵上替凡在執干¶
戈而衛社稷者皆自謂勲業由己義烈發心¶
安於專行病於羈制陛下冝俯徇斯意因而¶
委之遂其所安護其所病敦以付授之義固¶
以親信之恩假以便冝之權待以殊常之賞¶
其餘細故悉勿𨵿言所賜詔書務從簡要愼¶
其言以取重深其託以示誠言見重則君道¶
尊託以誠則人心感尊則不嚴而衆服感則不¶
<pb:KR4c0039_SBCK_016-7b>¶
令而事成其勢當令智者騁謀勇者奮力小¶
大咸極其分賢愚各適其懷將自効忠兵自樂¶
戰與夫迫於驅制不得巳而從之者志氣何啻¶
百倍哉夫君上之權特異臣下者唯不自用乃¶
能用人其要在順於物情其契在通於時變今¶
之要契頗具於兹儻蒙究思或有可取謹奏¶
　　興元請撫循李楚琳狀¶
右件官比縁性行無良多爲時議所惡頻&KR0013;¶
封章論奏言其心挾兩端&KR0002;不隄防恐妄生¶
窺伺謂冝斥絶用杜姦邪近者鳯翔使來絶¶
<pb:KR4c0039_SBCK_016-8a>¶
不蒙恩召見滯留數輩並未放還伏恐陛下¶
不忍忿心頗從輿議以臣惷戇竊謂非冝李¶
楚琳乗時艱危俶擾岐下賊殺戎帥&KR0833;結兇¶
渠奉天之圍頗亦有助其於叛亂海内彰聞¶
論者今始紛紜一何知見之晚耶但以乗輿¶
未復大憝猶存勤王之師悉在畿内急宣速¶
告晷刻是爭商嶺則道迃且遥雒谷復爲盗¶
所扼僅通王命唯在襃斜此路若又阻艱南¶
北遂將夐絶以諸鎭危疑之勢居二逆誘脅¶
之中洶洶羣情各懷向背彼勝則往我勝則¶
<pb:KR4c0039_SBCK_016-8b>¶
來其間事機不容差跌儻或楚琳發憾公肆¶
猖狂南塞要衝東延巨猾則我咽喉梗而心¶
膂分矣其勢豈不甚病哉且楚琳本懷唯惡¶
是務今能兩端顧望乃是天誘其𠂻故通歸¶
塗將濟大業陛下誠冝深以爲念厚加撫循¶
得其持疑便足集事儻能遷善亦可濟師今¶
若徇&KR0310;狹之談露猜阻之跡懼者甚衆豈唯¶
一夫自昔能建竒功或拯危厄未必皆是㓗¶
矩之士温良之徒驅駕擾馴唯在所馭朝稱¶
兇悖夕謂忠純始爲寇讎終作卿相知陳平¶
<pb:KR4c0039_SBCK_016-9a>¶
無行而不棄忿韓信自王而遂封蒯通以圻¶
理獲全雍齒以積恨先賞此漢祖所以恢帝¶
業也置射鈎之賊而任其才釋斬祛之怨以¶
免於難此桓文所以弘霸功也然則當事之¶
要雖罪惡不得不容適時之冝雖&KR0311;讎不得¶
不用陛下必欲精求素行追抉宿疵則是改¶
過不足以&KR0024;愆自新不足以贖罪凡今將吏¶
豈得盡無疵瑕人皆省思孰免疑畏又況阻¶
命之輩脅從之流自知負恩安敢歸化斯釁¶
非小所冝速圖孔子曰人而不仁疾之巳甚¶
<pb:KR4c0039_SBCK_016-9b>¶
亂也又曰小不忍則亂大謀君陳曰無忿疾¶
于頑又曰必有忍其乃有濟伏願陛下必以¶
英主大略聖人格言爲元龜固不可納豎儒¶
小忠以虧撓興復之業也臣不勝憂國至計¶
謹啓事以聞謹奏¶
　　興元論中官及朝官賜名定難功臣狀¶
右欽漵奉宣聖旨比在奉天將士並賜名定¶
難功臣今宰臣等商量扈從中官辛苦至甚¶
亦合依例並賜此名朕以南衙朝士之中有¶
經奉天重圍又似卿等昨者奔赴行在渉歷¶
<pb:KR4c0039_SBCK_016-10a>¶
危險亦極艱難今不問中官朝宫但經重圍¶
又到山南者並擬賜名定難功臣卿冝商量¶
豈不穩便者陛下惠霑執御仁洽庶寮念隨¶
難之憂危恤從廵之勞苦議増寵飾將錫嘉¶
名事雖未行意則巳就凡在貴近固知銜恩¶
睿旨淹詳復詢庸賤惟精惟愼允謂防微顧¶
省何知屬當下問臣若自貪榮號傍懼怨憎¶
因循順成不極所見心且知負如天鑒何是¶
以不揆言之淺深不計身之利害但輸狂直¶
唯聖所裁臣聞賞以懋庸名以彰行賞乖其¶
<pb:KR4c0039_SBCK_016-10b>¶
庸則忠實之効廢名浮於行則瀆冒之弊興¶
一足以撓國權一足以亂風俗授受之際豈¶
容易哉頃以駐蹕奉天迫於患難竟攘兇逆¶
實頼武人遂旌定難之勲特賜功臣之目名¶
頗符實事亦㑹時所霑雖多誰曰非允至如¶
宫闈近侍班列具臣雖奔走恪居各循厥職¶
而驅除翦伐諒匪所任又屬皇輿再遷天禍¶
未悔見危無&KR0024;曷謂功臣致寇方深孰云定¶
難縱使遭罹圍逼跋履﨑嶇難則當之定將¶
安據勞或有矣功其謂何大凡有生之倫莫¶
<pb:KR4c0039_SBCK_016-11a>¶
不各親其𩔖賤彼貴我抑惟常情黜異奬同¶
亦是常性臣忝搢紳之列又當受賜之科竊¶
自校量猶知不可而況於公議乎況於介胃¶
之士乎人之多言靡所不至必謂陛下溺愛¶
近習故徇其苟得之情汎該羣司以分其私¶
昵之謗怨不在大釁皆自微必將沮戰士激¶
勵之心結勲臣憤恨之氣所恱者寡所愠者¶
多所與者虚名所失者實事所恱者臣下之¶
夸志所病者國家之大猷利害皎然不爲難¶
辨且名者衆之所評也是曰公器亦爲爭端¶
<pb:KR4c0039_SBCK_016-11b>¶
覈之至精猶患相軋處或乖當安能勿踰以¶
漢髙之制服雄豪太宗之削平區㝢天下旣¶
定乃論功勲有蕭曹之殊庸有房杜之碩畫¶
戰守經略倬乎殊倫猶謂豐沛故人刀筆文¶
吏諸將不服頗相訐&KR0045;乃至攘&KR0209;指天拔劒¶
擊柱偶語謀反諠譁訟寃矧今國歩猶艱王¶
化未洽方資武力以殄宼讎蓋非恩倖競進¶
之時文儒角逐之日當功而&KR0324;尚恐未孚奬¶
又非功固冝見誚儻有節効尤著理當襃崇¶
賞典甚多何必在此其餘别無績用例徇驅¶
<pb:KR4c0039_SBCK_016-12a>¶
馳且俟賊平甄録非晚謹奏¶
　　　興元論賜渾瑊詔書爲取散失内人¶
　　　　等議狀¶
右德亮承旨并録先所散失内人名字令臣¶
撰詔書以賜渾瑊遣於奉天尋訪以得爲限仍¶
量與資裝速送赴行在者頃以理道乖錯禍¶
亂荐鍾陛下思咎懼災&KR0073;人罪已屢降大號¶
誓將更新天下之人垂涕相賀懲忿釋怨煦¶
仁戴明畢力同心共平多難止土崩於絶岸¶
收板蕩於橫流殄宼清都不失舊物實由陛¶
<pb:KR4c0039_SBCK_016-12b>¶
下至誠動於天地深悔感於神人故得百靈¶
降康兆庶歸德苟不如此自古嘗有擲棄宫¶
闕失守宗祧繼逆於赴難之師再遷於蒙塵¶
之日不踰半歳而復興大業者乎今渠魁始¶
平法駕將返近自郊甸逺周寰&KR0801;百役疲瘵¶
之甿重傷殘廢之卒皆忍死扶病傾耳竦肩¶
想聞德聲翹望聖澤陛下固當感上天悔禍¶
之眷荷烈祖垂&KR0073;之休念將士鋒刃之殃愍¶
&KR0058;元塗炭之酷以致寇爲戒以居上爲危以¶
務理爲憂以復言爲急損之又損尚懼汰侈¶
<pb:KR4c0039_SBCK_016-13a>¶
之易滋艱之惟艱猶患戒愼之難乆謀始盡¶
善克終巳稀始而不謀終則何有夫以内人¶
爲號蓋是中壼末流天子之尊冨有宫掖如¶
此等輩固繁有徒但恐傷多豈憂乏使翦除¶
元惡曽未浹辰奔賀往來道路如織何必自¶
虧君德首訪婦人又令資裝速赴行在萬目¶
閱視衆口流傳恐非所以荅慶頼之心副惟¶
新之望也夫事有先後義有重輕重者冝務¶
之於先輕者冝措之於後故武王剋殷有未¶
及下車而爲之者有下車而爲之者蓋美其¶
<pb:KR4c0039_SBCK_016-13b>¶
不失先後之冝也自翠華播越萬姓靡依清¶
廟震驚三時乏祀當今所務莫大於斯誠冝¶
速遣大臣馳傳先往迎復神主脩整郊壇展¶
禋享之儀申告謝之意然後弔恤死義慰犒¶
有功綏輯&KR0058;烝優問耆耋安定反側寛宥脅¶
從宣暢鬱堙襃&KR0324;忠直官失職之士復廢業¶
之人是皆冝先不可後也至如崇飾服器繕¶
緝殿臺備耳目之娱選巾櫛之侍是皆冝後¶
不可先也冝後而先則爲君之道喪冝先而¶
後則理國之義差古之興王必愼於此陛下¶
<pb:KR4c0039_SBCK_016-14a>¶
將務興復又安可不愼乎且散失内人巳經¶
累月旣當離亂之際必爲將卒所私其人若¶
稍有知不求當自陳獻其人若甚無識求之¶
適使憂虞自因㓂亂喪亡頗有大於此者一¶
聞搜索懐懼必多餘孽尚繁羣情未一因而¶
善撫猶恐危疑若又懼之于何不有昔人所¶
以掩絶纓而飲盗馬者豈必忘其情愛蓋知¶
爲君之體然也以小妨大明者不爲天下固¶
多美人何必獨在於此易曰危者安其位者¶
也亂者有其理者也故君子安不忘危理不¶
<pb:KR4c0039_SBCK_016-14b>¶
忘亂是以身安而國家可保也春秋傳曰或¶
多難以固其國或無難以喪其&KR0022;誠以處危¶
則思安之情切遭亂則求理之志深切於思¶
安深於求理國之固也不亦冝乎及夫居安¶
而驕恃理而怠驕則縱肆其奢欲怠則猒惡¶
於忠言奢欲日行忠言日梗國之喪也不亦¶
冝乎昔衛獻出奔乆而復國大夫迎於境者¶
執其手而與之言迎於門者頷之而巳言其¶
驕怠之易生也齊桓將圖霸功管仲戒之以¶
無忘在莒懼其情志之易變也今臣亦願陛¶
<pb:KR4c0039_SBCK_016-15a>¶
下企思危固國如不及懲忘亂喪國如探湯¶
以在莒爲書紳之規以衰衛爲覆車之鑒則¶
德爲帝範理致時雍與夫貪逸欲而踐禍機¶
其利害亦云逺矣所令撰賜渾瑊詔未敢承¶
旨伏惟聖裁謹奏¶
　　　鑾駕將還宫闕論發日狀¶
右先頒勑旨已定行期所司供承亦聞粗備¶
但以霖潦方甚道路阻艱衆情同憂莫敢論¶
奏今發日漸逼隂雲尚繁小大嗷嗷愁懼轉¶
甚臣雖闇鈍亦竊揣量豈不知元惡初平餘¶
<pb:KR4c0039_SBCK_016-15b>¶
氛未殄乃是逆順將分之際吉凶多變之時¶
須速鎭安理冝促駕向使霖潦爲害人功可¶
施其備禦由於智能其役用止於煩費其所¶
患不及於性命其可憂但在於人臣則當公¶
私罄財上下竭力務寧大業奚恤暫勞各應¶
叶奉聖規安敢復忤成命良以襃斜峻阻素¶
號畏途縁側逕於巓巖綴危棧於絶壁或百¶
里之内歷險且千或一程之中渉水數四若¶
遇積雨滯浸羣峯澍流巨石崩奔訇殷相繼¶
深谷瀰漫往來不通悉非功力之所支籌略¶
<pb:KR4c0039_SBCK_016-16a>¶
之所遏斯須之頃跬歩之間倉黃遘殃皆不¶
可測匹夫單&KR0016;尚且過防况萬乗時行千官¶
影從而可以蹈不存之險冒無禦之災乎如¶
或磴路潨崩閣道淹圯環衛之儀少缺屬車¶
之馬微驚縱有億徒何所爲用陛下欲無駭¶
慮其可得乎又或&KR0834;滯更深谿澗皆溢逕路¶
旣絶傳送無由連山萬重進退不可一日乏¶
食將如之何陛下欲無軫憂固亦難矣人主¶
舉措冝圖萬全必先事以防危不臨危而求¶
幸幸而獲濟貽媿巳深不幸罹災追悔何及¶
<pb:KR4c0039_SBCK_016-16b>¶
孔子曰欲速則不逹誠哉是言臣今非敢阻¶
陛下欲速之情但頗以不逹爲慮耳儻廻睿¶
旨少俟開晴則發期雖延渉路無滯不疾而¶
速允叶乾行知幾其神是謂天鑒竊聞羣議¶
輒以上陳慺慺懇誠實冀昭納謹奏¶
　　　請釋趙貴先罪狀¶
右欽漵奉宣聖旨前者共卿商量趙貴先欲¶
恕其罪朕朝來更問諸將皆云貴先順從朱¶
泚則是逆人合依常刑不可寛捨衆人意旣¶
如此應難釋放卿冝知悉者臣愚以爲貴先¶
<pb:KR4c0039_SBCK_016-17a>¶
從逆之罪法當不容貴先䧟身之由情則可¶
恕陛下所議矜宥原其情也諸將所請誅戮¶
據於法也據法而除君之惡者人臣之常志¶
原情而安衆之危者人主之大權臣主之道¶
旣殊通執之方亦異言各有當體各有冝事¶
或相駮而無傷此之謂也往以襄城告急詔¶
命隴右發兵齊映率衆東行貴先即其部將¶
于時軍至昭應適遇駕幸奉天齊映馳歸鳯¶
翔貴先獨主營幕進無揔帥退閡亂兵遂爲¶
賊泚所招紿以同迎鑾駕泚旣反狀未露貴¶
<pb:KR4c0039_SBCK_016-17b>¶
先安得勿從巳受邀留遂遭劫制身縻僞職¶
兵&KR0674;兇徒雖居賊中亦不見任首末事跡簡¶
在天心臣亦親承德音非獨聞於傳&KR0003;其於¶
情狀頗有足矜所可受責之辜唯在不能守¶
節而死耳貴先儻能守節即是忠烈之徒固¶
獲襃旌豈資寛捨凡所議讞蓋縁獄疑罪疑¶
惟輕實編令典脅從罔理亦載聖謨况復懷¶
光未殱希烈猶熾遭罹誘䧟其𩔖寔繁今京¶
邑初平皇猷更始乃是汚俗觀化之日聖王¶
布德之時所用刑章尤冝審愼一輕一重理¶
<pb:KR4c0039_SBCK_016-18a>¶
亂攸生宥之以恩則自新者咸思歸命斷之¶
以法則懷懼者姑務偷生衆心旣偷賊勢思¶
固不忍一朝之忿而貽累歳之憂苟循匹夫¶
之談以興億衆之役爲計&KR0002;此夫何利之有¶
焉曩者羯胡亂華染汚士吏肅宗興復累降¶
赦書罪止渠魁餘所不問河朔遺孽旣聞德¶
澤之弘&KR0013;且幸脅汚之見原人人皆自怨尤¶
各悔歸國之晚及乎三司按罪繼用嚴科未¶
降之流復喜得計慶緒將消而再結思明巳¶
附而重𢹂浸長厲階至今爲梗豈不以任法¶
<pb:KR4c0039_SBCK_016-18b>¶
吏而虧權道小不忍而亂大謀者乎昔漢髙¶
帝旣定四方見諸將往往偶語謀反乃問張¶
良曰爲之柰何良曰陛下所最恨者爲誰帝¶
曰雍齒與我有舊而數窘我良曰今急封雍¶
齒則人人自堅矣帝用良計諸將果安皆云¶
雍齒且侯吾屬何患蓋以圖霸王者不牽於¶
常制安反側者罔念於宿瑕今陛下有漢髙¶
之英貴先無雍齒之釁加戮不足威暴逆矜¶
全可以定危疑明恕而行盛德斯在何所爲¶
慮尚勞依違微臣區區上言蓋爲將來張本¶
<pb:KR4c0039_SBCK_016-19a>¶
凡非首惡皆願從寛庶使&KR0018;累之徒莫不聞¶
風而化消姦兇誘惑之計開叛亂降附之門¶
此其大機不可失也陛下前意固爲善矣伏¶
惟不爲浮議所移謹奏¶
　　　論替換李楚琳狀¶
右欽漵奉宣聖旨李楚琳不可乆在鳯翔欲¶
候朕到日簡擇一人替楚琳充節度使楚琳¶
别與一官便隨朕歸京旣有迎駕諸軍威勢¶
甚盛因此替換亦是權冝卿冝商量穩便否¶
者臣聞王者有作先懷永圖謀必可傳事必¶
<pb:KR4c0039_SBCK_016-19b>¶
可繼不因利以苟得不乗便而幸成故能上¶
下相安而理可長乆也彼楚琳者固是亂人¶
乗國難而肆逞其姦賊&KR0022;君而簒居其位按¶
以典法是冝汚潴旣屬多虞不遑致討乃分¶
之以旄龯又繼之以寵榮逮至南廵頗全外¶
順道途無壅亦有頼焉雖朝命累加蓋非獲¶
巳然王言一岀則不可渝縱闕君臣之恩猶¶
須進退以禮今&KR0002;因行幸之威勢假迎扈之¶
甲兵易置以歸是同虜執以言乎除亂則不¶
武以言乎務理則不誠禍變繁興爲日乆矣¶
<pb:KR4c0039_SBCK_016-20a>¶
負舋居位豈唯一人以此時廵後將安入以¶
此撫御誰其感懷昔漢髙僞遊韓信見獲功¶
臣繼叛天下幾危征伐紛紜以至没代其徼¶
倖之不可也如此陛下得不爲至戒哉議者¶
謂之權冝臣又未諭其理夫權之爲義取𩔖¶
權衡衡者稱也權者錘也故權在於懸則物¶
之多少可凖權施於事則義之輕重不差其¶
趣理也必取重而捨輕其逺禍也必擇輕而¶
避重苟非明哲難盡精微故聖人貴之乃曰¶
可與適道未可與立可與立未可與權言知¶
<pb:KR4c0039_SBCK_016-20b>¶
機之難也今者甫平大亂將復天衢輦路所¶
經首行脅奪易一帥而虧萬乗之義得一方¶
而結四海之疑乃是重其所輕而輕其所重¶
謂之權也不亦反乎以反道爲權以任數爲¶
智君上行之必失衆臣下用之必䧟身歷代¶
之所以喪亂而長姦邪由此誤也夫以韓信¶
才略當時莫儔且負嫌猜巳遭告訏縱之足¶
以亂區㝢除之可以安國家幸而成擒猶謂¶
失䇿當時&KR0013;攻戰之害百代流詭詐之譏况¶
楚琳卒伍凡材厮養賤品因時擾攘得肆猖¶
<pb:KR4c0039_SBCK_016-21a>¶
狂非有䧟堅殪敵之雄出竒制勝之略頗同¶
狐䑕乗夜睢盱晨光旣升勢自跧縮今郊畿¶
巳乂武衛方嚴汧隴鎭&KR0953;於其西邠涇扼制¶
於其北顧是歧下&KR0002;居掌中以楚琳𤨏劣之¶
資處掌中控握之地縱令蹢躅何惡能爲願¶
陛下姑務含弘普安反側促駕遄止録功犒¶
勤敷肆眚之恩布惟新之令然後徴韋臯楚¶
琳俾入分文武之職擇元勲宿望命出揔&KR0302;¶
隴之師則彼承詔欣榮奔走不暇安敢蠆介¶
復勞誅鋤措置得冝萬無一跌何遽過動不¶
<pb:KR4c0039_SBCK_016-21b>¶
爲後圖仰希睿聦試更詳慮謹奏¶
　　　收河中後請罷兵狀¶
昨日欽漵奉宣聖旨示臣馬燧渾瑊等奏平¶
懷光收河東狀兼令臣商量須作何處置令¶
欽漵奏來者兇梗殱盪𨵿畿廓清實聖謀廣¶
運之功亦宗社無疆之祚應須處置大略巳¶
附欽漵口陳展轉傳言恐未盡意謹復薦其¶
固陋願陛下少留察焉臣聞禍或生福福亦¶
生禍喪者得之理得者喪之端故晉勝鄢陵¶
范爕祈死吴克勁越夫差啓殃是知福不可¶
<pb:KR4c0039_SBCK_016-22a>¶
以屢徼幸得不可以常覬覦居福而慮禍則¶
其福可保見得而忘喪則其喪必臻臣竊懼¶
謟䛕希旨之徒險躁生事之輩幸兇醜覆亡¶
之㑹揣英主削平之心必將競効甘言誘開¶
利欲謂王師所向莫敵謂餘孽指顧可平請¶
廻蒲坂之戈復起淮沂之役斯議一啓必有¶
亂階故微臣姑以生禍爲憂而未敢以獲福¶
爲賀也何則建中之難其事可徴始以蓄憾¶
而隘於含容或以亟勝而輕於戰伐故文喜¶
之討涇上之瘡痛未平崇義之征漢南之芟夷¶
<pb:KR4c0039_SBCK_016-22b>¶
繼甚阻命之帥非不誅也伐叛之師非不克¶
也介焉之斷非不堅也赫斯之怒非不逞也¶
然以人不見恤惟戮是聞有辜無辜不敢自¶
保是以抱釁反側者懼鈇鉞之次加畏禍危¶
疑者慮猜&KR0626;之災及遂乃螽結以拒討狼顧¶
以背恩彌兩河而亘淮夷盪三輔而盗京邑¶
鑾輅爲之再駕行宫至於合圍于時海内大¶
揺物情幾去天命莫保於寸晷王威不出於¶
一城&KR0022;國之杌&KR2419;艱屯綿綿聮聮若包桑綴¶
旒幸而不殊者屢矣勢之危窘實足寒心非¶
<pb:KR4c0039_SBCK_016-23a>¶
有曩時熊罷翕習之師雷霆奮發之勢武庫¶
劒㦸之利帑藏財賦之殷其所以施令率人¶
取威定亂比於建中之始豈不至微至殺哉然¶
而陛下懷悔過之深誠降非常之大號知黷武¶
窮兵之長亂知急征重斂之勦財知殘人肆¶
欲之取危知違衆率心之稔慝知烝庶困極¶
之興怨知上下鬱堙之失情德音渙然以之¶
更始所在宣𫾻之際聞者莫不涕流雖或兇¶
獷匪人亦必爲之歔欷誠之動物乃至于斯懷¶
梟䲭以好音消祲沴爲和氣由是姦回易慮¶
<pb:KR4c0039_SBCK_016-23b>¶
&KR0058;獻歸心假王叛換之夫削僞號以請罪觀¶
釁首䑕之將壹純誠以効勤流亡凍餒者希¶
保於室家屯戍戰爭者冀全其性命德澤將¶
竭而重霈君臣巳絶而更交天下之情翕然¶
一變曩討之而愈叛今釋之而畢來曩以百¶
萬之師而力殫今以咫尺之詔而化洽是則¶
聖王之敷理道服暴人任德而不任兵明矣¶
羣帥之悖臣禮拒天誅圖活而不圖亡又明¶
矣尚恐陛下以臣言之略而未喻也請復循¶
其本而申備之往以河朔青齊同惡相扇擁¶
<pb:KR4c0039_SBCK_016-24a>¶
戎據土易代不庭陛下恥王化之未同忿姦¶
慝之靡格於是發六軍神䇿河陽河東澤潞¶
朔方之&KR0016;士以徂征于北命永平汴宋幽隴¶
江淮閩嶺之將卒以奮伐于南罄國家廩帑¶
以贍軍悉公私廐牧以張武筭斂周於萬¶
𩔖徴徭&KR0013;於八荒勞巳甚矣威亦盛矣旣¶
而嚝日綿歳老師費財兩河之冦患有加無¶
瘳而&KR0022;本巳始覆矣洎涇卒唱亂泚戎搆災¶
犲狼整居於禁闈猰㺄擇肉於馳道河朔問¶
罪之衆布路而歸宋郊仗順之師守壘不暇¶
<pb:KR4c0039_SBCK_016-24b>¶
于斯之亂海内沸騰儻有問鼎之雄圖滔天¶
之巨猾幸災乗間何所不爲旣而恱納之儔¶
咸自斂縮内無非望之議外無軼境之侵及¶
聞天澤滌瑕制書復爵曽不蔕芥望風&KR0833;降¶
爭馳表章唯恐居後跡其素志於此可知是¶
皆假兵救怨之流戀土偷安之輩懷生畏死¶
蠢動之大情慮危求安品物之常性有天下¶
而子百姓者以天下之欲爲欲以百姓之心¶
爲心固當遂其所懷去其所畏給其所求使¶
家家自寧人人自遂家苟寧矣國亦同焉人¶
<pb:KR4c0039_SBCK_016-25a>¶
苟遂矣君亦泰焉是則好生以及物者乃自¶
生之方施安以及物者乃自安之術濟彼於¶
死地而求此之乆生也從古及今未之有焉¶
措彼於危地而求此之乆安也從古及今亦未¶
之有焉是以昔之聖王知生(者/人)之所樂而已¶
亦樂之故與人同其生則上下之樂兼得矣¶
聖王知安者人之所利而己亦利之故與人¶
共其安則公私之利兩全矣其有反易常理¶
昏迷不恭則當　外察其倔強之由内省於¶
撫馭之失脩近以來逺檢身而率人故書曰¶
<pb:KR4c0039_SBCK_016-25b>¶
惟干戈省厥躬又曰舞干羽于兩階七旬有¶
苗格孔子曰逺人不服則修文德以來之旣來¶
之則安之此其證也如或昧於懷柔務在攻¶
取不徴教化之未至不疵誠感之未孚惟峻¶
威是臨惟忿心是肆視人如禽獸而曝之原¶
野輕人如草芥而勦之銛鋒叛者不賔則命¶
致討討者不克則將議刑是使負釁者懼必¶
死之誅奉辭者慮無功之責編甿以困於杼¶
軸而思變士卒以憚於死䘮而念歸萬情相¶
攻亂豈有定一夫不率闔境罹殃一境不寧¶
<pb:KR4c0039_SBCK_016-26a>¶
普天致擾兵拏禍結變起百端故孔子曰逺¶
人不服而不能來也&KR0022;分崩離析而不能守¶
也而謀動干戈於&KR0022;内吾恐季孫之憂不在¶
顓&KR0119;而在蕭牆之内矣此蓋必然之常理¶
至當之格言足以爲明鑑元龜貫百王而不¶
易者也事乃反覆得無懼乎夫理有必然則¶
殊途歸於同轍言有至當則異代應如合符¶
頃以東北孽徒職貢廢闕陛下忿其違命大¶
舉甲兵至令逆泚誘姦乗釁而動所備之冦¶
猶逺介於河山不虞之戎巳竊發於都輦蕭¶
<pb:KR4c0039_SBCK_016-26b>¶
牆之戒不其信歟前典垂訓旣如彼近事明¶
驗又如此所以德音敘哀痛之情悔征伐之¶
事引衆慝以咎己布明信以示人旣往之失¶
畢懲莫大之辜咸宥約之以省賦誓之以息¶
兵由是億兆汙人四三叛帥感陛下自新之¶
旨恱陛下盛德之言革面易辭具脩臣禮其¶
於深言密議固亦未盡坦然必當聚黨而謀¶
傾耳而聽觀陛下所行之事考陛下所誓之¶
言&KR0002;言與事符則遷善之心漸固儻事與言¶
背則慮禍之態復興自京邑底寧乗輿旋返¶
<pb:KR4c0039_SBCK_016-27a>¶
屬懷光繼亂天討又行息兵之言我則未復¶
山東羣帥所以未敢生辭者蓋爲河中之地¶
密近王城迫於朝夕之虞不得不翦除之爾¶
今&KR0002;改轅移斾復指淮西則淮西元兇必將¶
誑脅其同惡之徒間&KR0003;於新附之帥謂之曰¶
奉天息兵之旨乃因窘急而言朝廷稍安必¶
復誅伐是以朱泚滅而懷光戮懷光戮而希¶
烈征希烈儻平禍將次及則彼之蓄素疑而¶
懷宿負者能不爲之動心哉心旣動則&KR0313;其¶
喪身覆族之憂憂旣&KR0313;則慮以脣亡齒寒之¶
<pb:KR4c0039_SBCK_016-27b>¶
病夫病同者雖胡越而相愍憂同者不邀結¶
而自親河朔青齊固當響應建中之禍勢必¶
重興以國家再造之初當羣孽息肩之後迭¶
來鳴吠或肆奔衝討之則我力未遑縱之乃¶
㓂患斯甚臣愚竊以爲禍非細未審陛下何¶
方以待之&KR0002;有其方侮之可也如其未有願¶
陛下勿輕易焉凡將圖終必在愼始禍機一¶
發難可復追臣請粗陳當今維馭之所冝唯¶
聖主省擇萬一夫君之大柄在惠與威二者¶
兼行廢一不可惠而罔威則不畏威而罔惠¶
<pb:KR4c0039_SBCK_016-28a>¶
則不懐苟知夫惠之可懷而廢其取威之具¶
則所敷之惠適足以示弱也其何懷之有焉¶
苟知夫威之可畏而遺其施惠之德則所作¶
之威適足以召敵也其何畏之有焉故善爲¶
國者宣惠以養威蓄威以尊惠威而能養則¶
不挫惠而見尊則有恩是以惠與威交相畜¶
也威與惠互相行也人主之欲柔逺人而服¶
強暴不明斯術之要莫之得焉今皇運中興¶
天禍將悔以逆泚之偷居上國以懷光之竊¶
保中畿歳未再周相次梟殄實衆慝驚心之¶
<pb:KR4c0039_SBCK_016-28b>¶
日羣生改觀之時威則已行惠猶未洽誠冝¶
上副天眷下收物情布恤人之惠以濟威乗¶
滅賊之威以行惠宥河中染汚之黨悉無所¶
問赦淮右&KR0427;逆之罪咸與惟新蠲貸疲甿休¶
罷戰士符往歳息兵之令以彰信丕大君含¶
垢之德以布仁俾萬姓皆曰大哉王言又曰¶
一哉王心如是則威不用而畏如神明惠不¶
費而懷如父母凡在危疑懼討者必將曰淮¶
右&KR0427;逆之罪且赦矣吾屬何患焉凡在脅從¶
同惡者必將曰河中染汚之黨且宥矣吾屬¶
<pb:KR4c0039_SBCK_016-29a>¶
何疚焉凡在倦苦思安者必將曰吾君有戰¶
勝之師抑而不騁信乎其罷征矣凡在凋殘¶
望理者必將曰吾君有嫉亂之憤忍而不攄¶
信乎其恤隱矣天下之心&KR0002;此而禍亂不息¶
理道不行者無之臣所未敢保其必從唯希¶
烈一人而巳揆其私心非不願從也想其潜¶
慮非不追悔也但以猖狂失計巳竊大名雖¶
荷陛下全宥之恩然不能不自靦於天地之¶
間耳縱未順命斯爲獨夫内則無辭以起兵¶
外則無𩔖以求助其計不過厚撫部曲偷容¶
<pb:KR4c0039_SBCK_016-29b>¶
歳時心雖陸梁勢必不敢陛下伹勑諸鎭各¶
守封疆彼旣氣奪筭窮是乃狴牢之虜不有¶
人禍則當&KR0017;誅朝廷務崇德以待之臣固知¶
其必不逃於所揣矣古所謂不戰而屈人之¶
兵者斯之謂歟今&KR0002;不顧幾冝復興戎役瀆¶
威而蔑惠捨易而即難是棄明信而務忿心¶
假敵辭而資㓂援窮者不暇恤勞者不得居¶
國之安危或未可保此乃成敗理亂之所繫¶
願陛下難之愼之區區上干憂惜在此儻蒙¶
過納狂瞽不疑所行謹當草具招諭之辭詳¶
<pb:KR4c0039_SBCK_016-30a>¶
陳備禦之畫伏俟宣許方敢以聞謹奏¶
唐陸宣公集卷第十六¶
<pb:KR4c0039_SBCK_016-30b>¶

# -*- mode: mandoku-view; -*-
#+TITLE: 唐陸宣公集
#+DATE: 2015-09-11 08:05:40.565499
#+PROPERTY: ID KR4c0039
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 11
#+PROPERTY: FILE SB04n0200-011唐陸宣公翰苑集-卷第十一.
<pb:KR4c0039_SBCK_011-1a>¶
唐陸宣公集卷第十一　奏草卷第一¶
　論兩河及淮西利害狀¶
　論𨵿中事冝狀¶
　　　論兩河及淮西利害狀¶
内侍朱冀寧奉宣進旨縁兩河㓂賊未平殄¶
又淮西兇黨攻逼襄城卿識古知今合有良¶
䇿冝具陳利害封進者臣質性凡鈍聞見陋¶
狹幸因之使&KR0426;組昇朝荐承過恩文學入侍¶
每自奮勵思酬奬遇感激所至亦能忘身但¶
以越職干議典制所禁未信而言聖人不尚¶
<pb:KR4c0039_SBCK_011-1b>¶
是以循循黙黙尸居榮近日日以愧自春徂¶
秋心雖懷憂言不敢發此臣之罪也亦臣之¶
分也陛下天縱聖德神授英謀明照八表思¶
周萬務猶慮闕漏下詢芻蕘此堯舜捨已從¶
人好問而好察邇言之意也臣毎讀前史見¶
開說納忠之士乃有泣血碎首牽&KR0322;斷鞅者¶
皆以進議見拒懇誠激忠遂至發憤踰禮而¶
不能自止故也况今勢有危迫事有機冝當¶
聖主開懷訪納之時無昔人逆鱗顚沛之患¶
儻又上探微旨慮匪恱聞傍懼貴臣將爲沮¶
<pb:KR4c0039_SBCK_011-2a>¶
議首尾憂畏前後顧瞻是乃偷合苟容之徒非¶
有扶危救亂之意此愚臣之所痛心切齒於¶
旣往是以不忍復躬行於當丗也心藴忠憤¶
固願披陳職居禁闈當備顧問承問而對臣¶
之職也寫誠無隱臣之忠也謹具件如後惟¶
明主循省而備慮之豈有微臣獨荷容納之¶
恩實億兆之幸社稷之福也臣本書生不習¶
戎事竊惟霍去病漢將之良者也毎言行軍¶
用師之道顧方略何如耳不在學古兵法是¶
知兵法者無他見其情而通其變則得失可¶
<pb:KR4c0039_SBCK_011-2b>¶
辯成敗可知古人所以坐籌樽爼之間制勝¶
千里之外者得此道也臣才不逮古人而頗¶
窺其意是敢承詔不黙輙陳狂愚伏以剋敵¶
之要在乎將得其人馭將之方在乎操得其¶
柄將非其人者兵雖衆不足恃操失其柄者¶
將雖材不爲用兵不足恃與無兵同將不爲¶
用與無將同將不能使兵國不能馭將非止¶
費財翫㓂之弊亦有不戢自焚之災自昔禍¶
亂之興何甞不由於此今兩河淮西爲叛亂¶
之帥者獨四五凶人而巳尚恐其中或有傍¶
<pb:KR4c0039_SBCK_011-3a>¶
遭詿誤内蓄危疑蒼黃失圖勢不得止亦未¶
必皆是處心積慮果爲姦逆以僣帝稱王者¶
也況其餘衆蓋並脅從苟知全生豈願爲惡¶
若招𢹂以法悔禍以誠使來者必安安者必¶
乆斯道積著人誰不懷縱有野心難馴臣知¶
其從化者必過半矣舞千苗格豈獨虚言假¶
使四五兇渠俱禀梟鴟之性其下同惡復有¶
十百相從是皆卒伍庸流闒茸下品其志好¶
不過聲色財貨之樂其材用不過蹴踘距踴¶
之能其約從締交則迭相侮詐以爲智謀其¶
<pb:KR4c0039_SBCK_011-3b>¶
御衆使人則例質妻孥以爲術數斯乃盗竊¶
偷安之伍非有姦雄特異之資以陛下英神¶
志期平壹君臣之勢不𩔖逆順之理不侔形¶
勢之大小不倫師徒之衆寡不敵然尚曠歳¶
持乆師老費財加筭不止於舟車徴卒殆窮¶
於閩濮笞肉捶骨呻吟里閭送父别夫號呼¶
道路杼軸巳甚興發巳殫而將帥者尚曰財¶
不足兵不多此微臣所以千慮百思而不悟¶
其理也未審陛下甞徴其說察其由乎股肱¶
之臣日月獻納復爲陛下察其事乎臣愚無¶
<pb:KR4c0039_SBCK_011-4a>¶
知實所深惑遂乃過爲臆度輙肆討論以爲¶
剋敵之要在乎將得其人馭將之方在乎操¶
得其柄將非其人者兵雖衆不足恃操失其¶
柄者將雖材不爲用今以陛下効其明聖羣帥¶
畏威雖萬無此虞然亦不可不試省察也陛¶
下&KR0002;謂臣此說蓋虚體耳不足徴焉臣請復¶
爲陛下效其明徴以實前說田恱唱亂之始¶
氣盛力全恒趙青齊迭爲脣齒陛下特詔馬¶
燧委之專征抱眞李芃聲勢相援于時士吏¶
畏法將帥感恩俱藴勝殘盡敵之誠未有爭¶
<pb:KR4c0039_SBCK_011-4b>¶
功邀利之釁故能累摧堅陣深抵窮巢元惡¶
幸脫於俘囚兇徒幾盡於鋒刃臣故曰剋敵¶
之要在乎將得其人馭將之方在乎操得其¶
柄此其明效也田恱旣敗力屈勢窮且皆離¶
心莫有固志乗我師勝捷之氣躡亡虜傷夷¶
之餘比於前功難易百倍旣而大軍遂駐遺¶
孽復安其後餽運日増師徒日益于兹再稔¶
竟不交鋒量兵力則前者寡而今者多議軍¶
資則前者薄而今者厚論氣勢則前者新集¶
而今者乗勝度攻具則前者草創而今者繕¶
<pb:KR4c0039_SBCK_011-5a>¶
完計兇黨則前者盛而今者殘揣敵情則前¶
者銳而今者挫然而勢因時變事與理乖當¶
易而反難當進而中止本末殊趣前後易方¶
順理之常必不如此臣故曰將非其人者兵¶
雖衆不足恃操失其柄者將雖材不爲用此¶
自昔必然之効但未審今兹事實得無近於¶
此乎在陛下熟察而亟救之耳固不在益兵¶
以生事加賦以殄人無紓目前之虞或興意¶
外之患人者&KR0022;之本也財者人之心也兵者¶
財之蠧也其心傷則其本傷其本傷則枝幹¶
<pb:KR4c0039_SBCK_011-5b>¶
顚瘁而根柢蹷抜矣惟陛下重愼之&KR0598;惜之¶
今師興三年可謂乆矣稅及百物可謂繁矣¶
陛下爲之宵衣旰食可謂憂勤矣海内爲之¶
行賫居送可謂勞弊矣而㓂亂有益翦滅無¶
期人揺不寧事變難測是以兵貴拙速不尚¶
巧遲速則乗機遲則生變此兵法深切之誡¶
往事明著之驗也夫投膠以變濁不如澄其¶
源而濁變之愈也&KR0045;湯以止沸不如絶其薪¶
而沸止之速也是以勞心於服逺者莫&KR0002;修¶
近而其逺自來多方以救失者莫&KR0002;改行而¶
<pb:KR4c0039_SBCK_011-6a>¶
其失自去&KR0002;不靖於本而務救於末則救之¶
所爲乃禍之所起也修近之道改行之方易¶
於舉毛但在陛下然之與否耳儻或重難易¶
制姑務持危則當校禍患之重輕辯攻守之¶
緩急臣謂幽燕恒魏之㓂勢緩而禍輕汝洛¶
滎汴之虞勢急而禍重緩者冝圖之以計今¶
失於屯戍太多急者冝備之以嚴今失於守¶
禦不足何以言其然也自胡羯稱亂首起葪¶
門中興巳來未暇芟蕩因其降將即而撫之¶
朝廷置河朔於度外殆三十年非一朝一夕¶
<pb:KR4c0039_SBCK_011-6b>¶
之所急也田恱累經覆敗氣沮勢羸偷全餘¶
生無復逺略武俊蕃種有勇無謀朱滔卒材¶
多疑少决皆受田恱誘䧟遂爲猖狂岀師事¶
起無名衆情不附進退遑惑内外防虞所以¶
&KR0138;至魏郊遽又退歸巢穴意在自保勢無他¶
圖加以洪河太行禦其衝并汾洺潞壓其腹¶
雖欲放肆亦何能爲又此郡兇徒互相劫制¶
急則合力退則背憎是皆苟且之徒必無越¶
軼之患此臣所謂幽燕恒魏之㓂勢緩而禍¶
輕希烈忍於傷殘果於吞噬據蔡許冨全之¶
<pb:KR4c0039_SBCK_011-7a>¶
地益鄧襄鹵獲之資意殊無猒兵且未衂東¶
㓂則轉輸將阻北窺則都城或驚此臣所謂¶
汝洛滎汴之虞勢急而禍重代朔邠靈之&KR0016;¶
士自昔之精&KR0016;也上黨盟津之歩卒當今之¶
練卒也悉此彊勁委之山東勢分於將多財¶
屈於兵廣以攻則曠歳不進以守則數倍有¶
餘各懷顧瞻遞欲推𠋣此臣所謂緩者冝圖¶
之以計今失於屯戍太多李勉以文吏之材¶
當浚郊奔突之㑹哥舒曜以烏合之衆扞襄¶
野犲狼之羣陛下雖連發禁軍以爲繼援累¶
<pb:KR4c0039_SBCK_011-7b>¶
勑諸鎭務使恊同睿㫖殷憂人思自效但恐¶
本非素習令不適從奔鯨觸羅倉卒難制首¶
䑕應敵因循莫前此臣所謂急者冝備之以¶
嚴今失於守禦不足陛下若察其緩急審其¶
重輕使懷光帥師救襄城之圍李芃還鎭爲¶
東都之援汝洛旣固梁宋亦安是乃取有餘¶
救不足罷𨵿右賦車籍馬之擾減山東飛芻¶
輓粟之勞無擾則禍亂不生息勞則物力可¶
濟非止排難於變切亦將防患於未然徴發¶
旣停守備且固足得徐觀事勢更選艮圖此¶
<pb:KR4c0039_SBCK_011-8a>¶
於紓亂解紛抑亦計之次也議者&KR0002;曰河朔¶
羣盗尚未殱夷儻又減兵必更生患此蓋好¶
異不思之說耳臣請有以詰之前歳伐叛之¶
&KR0004;唯馬燧抱眞李芃三帥而巳以攻必剋以¶
戰必彊是則力非不足明矣洎遲留不進乃¶
請益師於是選神䇿銳卒以繼之而李晟往¶
矣猶曰未足復請益師於是徴朔方全軍以¶
赴之而懷光往矣幾遣加半之戍竟無分寸¶
之功是則師不在衆又明矣然而可託以爲¶
解者必曰王師雖益賊黨亦増曩獨田恱寳¶
<pb:KR4c0039_SBCK_011-8b>¶
臣今兼朱滔武俊臣請再詰以塞其辭曩之¶
田恱寳臣皆蓄銳飬謀劇賊之方彊者也㝷¶
而田恱喪敗寳臣殱夷雖復朱滔武俊加於¶
前亦有孝忠日知乗其後是則賊勢不滋於曩¶
日王師有溢於昔時又明矣曩以太原澤潞河¶
陽三將之衆當田恱朱滔武俊三㓂之兵今¶
朱滔遁歸武俊退縮唯此田恱假息危城設¶
使我師悉歸彼亦&KR0138;能自守況留抱眞馬燧¶
足得觀釁討除是則減兵東征勢必無患又¶
明矣留之則彼爲冗食徙之則此得長城化¶
<pb:KR4c0039_SBCK_011-9a>¶
危爲安息費從省舉一而兼數利惟陛下圖¶
之謹奏¶
　　　論關中事冝狀¶
右臣頃覽載籍毎至理亂廢興之際必反覆¶
參考究其端由與理同道罔不興與亂同趣¶
罔不廢此理之常也其或措置不異安危則¶
殊此時之變也至於君人有大柄立國有大¶
權得之必彊失之必弱是則歷代不易百王¶
所同夫君人之柄在明其德威立國之權在¶
審其輕重德與威不可偏廢也輕與重不可¶
<pb:KR4c0039_SBCK_011-9b>¶
倒持也蓄威以昭德偏廢則危居重以馭輕¶
倒持則悖恃威則德喪於身取敗之道也失¶
重則輕移諸己啓禍之門也陛下天錫勇智¶
志期削平忿兹昬迷整旅奮伐海内震疊莫¶
敢寧居此誠英主撥亂拯物不得巳而用之¶
然威武四加非謂蓄矣所可兢兢保惜愼守¶
而不失者唯居重馭輕之權耳陛下又果於¶
成務急於應機竭國以奉軍傾中以資外倒¶
持之勢今又似焉臣是以疚心如狂不覺妄¶
發輒踰顧問之㫖深測憂危之端此臣之愚¶
<pb:KR4c0039_SBCK_011-10a>¶
於自量而忠於事主之分也古人所謂愚夫¶
言之而明主擇之惟陛下幸留聽焉臣聞國家¶
之立也本大而末小是以能固又聞理天下¶
者&KR0002;身之使臂臂之使指則小大適稱而不¶
悖焉身所以能使臂者身大於臂故也臂所¶
以能使指者臂大於指故也王畿者四方之¶
本也京邑者又王畿之本也其勢當令京邑¶
如身王畿如臂四方如指故用即不悖處則¶
不危斯乃居重馭輕天子之大權也非獨爲¶
御諸夏而巳抑又有鎭撫戎狄之術焉是以¶
<pb:KR4c0039_SBCK_011-10b>¶
前代之制轉天下租稅委之京師徙郡縣豪¶
傑處之陵邑選四方壯勇實之邊城其賦役¶
則輕近而重逺也其惠化則恱近以來逺也¶
太宗文皇帝旣定大業萬方底乂猶務戎備¶
不忘慮危列置府兵分𨽻禁衛大凡諸府八¶
百餘所而在𨵿中者殆五百焉舉天下不敵¶
𨵿中則居重馭輕之意明矣承平漸乆武備¶
浸微雖府衛具存而卒乗罕習故禄山竊倒¶
持之柄乗外重之資一舉滔天兩京不守尚¶
頼經制頗存典刑彊本之意則忘縁邊之備¶
<pb:KR4c0039_SBCK_011-11a>¶
猶在加以諸牧有馬毎州有糧故肅宗得以¶
爲資中復興運乾元之後大憝&KR0004;夷繼有外¶
虞悉師東討邊備旣㢮禁戎亦空吐蕃乗虚¶
深入爲㓂故先皇帝莫與爲禦避之東遊是¶
皆失居重馭輕之權忘深根固柢之慮内宼¶
則崤函失險外侵則汧渭爲戎于斯之時朝¶
市離析事變可慮須&KR0119;萬端雖有四方之師¶
寧救一朝之患陛下追想及此豈不爲之寒¶
心哉尚頼宗社威靈先皇仁聖攘却醜𩔖再¶
安宸居城邑具全宫廟無霣此又非常之幸¶
<pb:KR4c0039_SBCK_011-11b>¶
振古所未聞焉足以見天意之於皇家保祐¶
深矣故示大儆將弘永圖陛下誠冝上副玄¶
心下察時變逺考前代成敗近鑒國朝盛衰¶
垂無疆之休建不抜之業今則勢可危慮又¶
甚於前伏惟聖謀巳有成筭愚臣未逹敢獻¶
所憂先皇帝還自陜郛懲艾往事稍益禁衛¶
漸修邊防是時𨵿中有朔方涇原隴右三帥¶
以扞西戎河東有太原全軍以控北虜此四¶
軍者皆聲勢雄盛士馬精彊又徴諸道戍兵¶
毎歳乗秋備塞尚不能保固封守遏其奔衝¶
<pb:KR4c0039_SBCK_011-12a>¶
京師戒嚴比比而有陛下嗣膺寳位威懾殊¶
鄰蠢兹昆夷猶肆毒蠚舉國來宼志吞㟭梁¶
貪冒旣深覆亡幾盡遂求通好少息交侵蓋¶
縁馬喪兵疲務以計謀相緩固非畏威懷德¶
必欲守信結和所以歷年優柔竟未堅定要¶
約息兵稍乆育馬漸蕃必假小事忿爭因復¶
大肆侵掠張光晟又於振武誘殺羣胡自爾¶
巳來絶無虜使其爲嫌怨足可明徴借如吐¶
蕃實和迴紇無憾戎狄貪詐乃其常情苟有¶
便利可窺豈肯端然自守今朔方太原之衆¶
<pb:KR4c0039_SBCK_011-12b>¶
逺在山東神䇿六軍之兵繼出𨵿外儻有賊¶
臣㗖宼&KR0219;虜窺邊伺𨻶乗虚微犯亭障此愚¶
臣所&KR0060;爲憂者也未審陛下其何禦之側聞¶
伐叛之&KR0004;議者多易其事僉謂有征無戰役¶
不逾時計兵未甚多度費未甚廣於事爲無¶
擾於人爲不勞曽不料兵連禍拏變故難測¶
日引月長漸乖始圖故前志以兵爲凶器戰¶
爲危事至戒至愼不敢輕用之者蓋爲此也¶
當勝而反敗當安而倒危變亡而爲存化小¶
而成大在覆掌之間耳何可不畏而重之乎¶
<pb:KR4c0039_SBCK_011-13a>¶
近事甚明足以爲鑒往歳爲天下所患咸謂¶
除之則可致昇平者李正已李寶臣梁崇義¶
田恱是也往歳爲國家所信咸謂任之則可¶
除禍亂者朱滔李希烈是也旣而正已死李¶
納繼之寶臣死惟岳繼之崇義卒希烈叛惟¶
岳戮朱滔𢹂然則往歳之所患者四去其三¶
矣而患竟不衰往歳之所信者今則自叛矣¶
而又難保是知立國之安危在勢任事之濟¶
否在人勢苟安則異𩔖同心也勢苟危則舟¶
中敵國也陛下豈可不追鑒往事惟新令圖¶
<pb:KR4c0039_SBCK_011-13b>¶
循偏廢之柄以靖人復倒持之權以固國而¶
乃孜孜汲汲極思勞神徇無巳之求望難必¶
之效其於爲人除害之意則巳至矣其爲宗¶
社自重之計恐未至焉自頃將帥徂征乆未¶
盡敵苟以藉口則請濟師陛下乃爲之輟邊¶
軍缺環衛虚内廏之馬竭武庫之兵占將家¶
之子以益師賦私養之畜以増&KR0016;猶且未戰¶
則曰乏財陛下又爲之筭室廬貸商賈傾司¶
府之幣設請𣙜之科𨵿輔之閒徴發已甚宫¶
苑之内備衛不全萬一將帥之中又如朱滔¶
<pb:KR4c0039_SBCK_011-14a>¶
希烈或&KR0018;固邊壘誘致犲狼或竊發郊畿驚¶
犯城闕此亦愚臣所竊爲憂者也未審陛下¶
復何以備之以陛下聖德君臨率土欣戴非¶
常之慮豈所冝言然居安備危哲王是務以¶
言爲諱中主不行&KR0002;備之巳嚴則言亦何害¶
儻忽而未備又安可勿言臣是以罄陳狂愚¶
無所諱避罔敢以中主不行之事有虞於聖¶
朝也惟陛下熟察之過防之且今之𨵿中即¶
古者&KR0022;畿千里之地也王業根本於是在焉¶
秦甞用之以傾諸侯漢甞因之以定四海蓋¶
<pb:KR4c0039_SBCK_011-14b>¶
由憑山河之形勝宅田里之上&KR0254;弱則内保¶
一方當天下之半可以養力俟時也彊則外¶
制東夏據域中之大可以蓄威昭德也豪勇¶
之在𨵿中者與籍於營衞不殊車乗之在𨵿¶
中者與列於廐牧不殊財用之在𨵿中者與¶
貯於帑藏不殊有急而須一朝可聚今執事¶
者先拔其本弃重取輕所謂倒持太阿授人¶
以柄議制置則彊幹弱枝之術反語綏懷則¶
恱近來逺之道乖求諸通方無適而可顧臣¶
庸懦竊爲陛下惜之往者不可追來者猶可¶
<pb:KR4c0039_SBCK_011-15a>¶
&KR0024;臣不勝懇懇憂國之至輒敢効其狂鄙以¶
備採擇之一端陛下儻俯照微誠過聽愚計¶
使李芃援東洛懷光救襄城希烈兇徒勢必¶
退衂則所遣神䇿六軍士馬及㸃召節將子¶
弟東行應援者悉可追還河北旣有馬燧抱¶
眞固亦無藉李晟亦令旋斾完復禁軍明勑¶
涇隴邠寧但令嚴備封守仍云更不徴發使¶
知各保安居又降德音勞徠畿甸具言京輦¶
之下百役殷䌓且又萬方㑹同諸道朝奏䘏¶
勤懷逺理合優容其京城及畿縣所稅閒架¶
<pb:KR4c0039_SBCK_011-15b>¶
搉酒抽貫貸商㸃召等諸如此𩔖一切停罷¶
則冀巳輸者弭怨見處者獲寧人心不揺&KR0022;¶
本自固禍亂無從而作朝廷由是益尊然後¶
可以度時冝施教令㢮張自我何有不從端¶
本整棼無易於此謹奏¶
唐陸宣公集卷第十一¶

# -*- mode: mandoku-view -*-
#+TITLE: 翰苑集
#+DATE: 2015-09-23 10:18:02
#+PROPERTY: LASTPB  <md:KR4c0039_SBCK_009-1a>
#+PROPERTY: JUAN 11

¶
<md:KR4c0039_SBCK_011-1a>¶
<pb:KR4c0039_WYG_011-1a>
欽定四庫全書
　翰苑集巻十一　　　　　　唐　陸贄　撰
　　奏草(一/)¶¶
　　　論兩河及淮西利害狀¶
内侍朱冀寜奉宣聖旨縁兩河宼賊未平殄¶又淮西兇
黨攻逼襄城卿識古知今合有良¶策宜具陳利害封進
者臣質性凡鈍聞見陋¶狹幸因乏使簪組昇朝荐承過
恩文學入侍¶每自奮勵思酬奬遇感激所至亦能忘身
<pb:KR4c0039_WYG_011-1b>
但¶以越職干議典制所禁未信而言聖人不尚<md:KR4c0039_SBCK_011-1b>¶是以循
循黙黙尸居榮近日日以愧自春徂¶秋心雖懐憂言不
敢發此臣之罪也亦臣之¶分也陛下天縱聖徳神授英
謀明照八表思¶周萬務猶慮闕漏下詢芻蕘此堯舜捨
巳從¶人好問而好察邇言之意也臣每讀前史見¶開説
納忠之士乃有泣血碎首牽裾斷鞅者¶皆以進議見拒
懇誠激忠遂至發憤踰禮而¶不能自止故也況今勢有
危迫事有機宜當¶聖主開懐訪納之時無昔人逆鱗顛
<pb:KR4c0039_WYG_011-2a>
沛之患¶儻又上探微旨慮匪恱聞傍懼貴臣將為沮<md:KR4c0039_SBCK_011-2a>¶議
首尾憂畏前後顧瞻是乃偷合茍容之徒非¶有扶危救
亂之意此愚臣之所痛心切齒於¶既往是以不忍復躬
行於當世也心藴忠憤¶固願披陳職居禁闈當備顧問
承問而對臣¶之職也寫誠無隠臣之忠也謹具件如後
惟¶明主循省而備慮之豈直微臣獨荷容納之¶恩實億
兆之幸社稷之福也臣本書生不習¶戎事竊惟霍去病
漢將之良者也每言行軍¶用師之道顧方略何如耳不
<pb:KR4c0039_WYG_011-2b>
在學古兵法是¶知兵法者無他見其情而通其變則得
失可<md:KR4c0039_SBCK_011-2b>¶辯成敗可知古人所以坐籌樽爼之間制勝¶千里
之外者得此道也臣才不逮古人而頗¶窺其意是敢承
詔不黙輒陳狂愚伏以尅敵¶之要在乎將得其人馭將
之方在乎操得其¶柄將非其人者兵雖衆不足恃操失
其柄者¶將雖材不為用兵不足恃與無兵同將不為¶用
與無將同將不能使兵國不能馭將非止¶費財翫寇之
弊亦有不戢自焚之災自昔禍¶亂之興何嘗不由於此
<pb:KR4c0039_WYG_011-3a>
今兩河淮西為叛亂¶之帥者獨四五凶人而已尚恐其
中或有傍<md:KR4c0039_SBCK_011-3a>¶遭詿誤内蓄危疑蒼黄失圗勢不得止亦未¶
必皆是處心積慮果為姦逆以僭帝稱王者¶也況其餘
衆蓋並脅從茍知全生豈願為惡¶若招&KR0157;以法悔禍以
誠使来者必安安者必¶久斯道積著人誰不懐縱有野
心難馴臣知¶其從化者必過半矣舞干苗格豈獨虛言
假¶使四五兇渠俱禀梟鴟之性其下同惡復有¶十百相
從是皆卒伍庸流闒茸下品其志好¶不過聲色財貨之
<pb:KR4c0039_WYG_011-3b>
樂其材用不過蹴踘距踊¶之能其約從締交則迭相侮
詐以為智謀其<md:KR4c0039_SBCK_011-3b>¶御衆使人則例質妻孥以為術數斯乃
盗竊¶偷安之伍非有姦雄特異之資以陛下英神¶志期
平壹君臣之勢不類逆順之理不侔形¶勢之大小不倫
師徒之衆寡不敵然尚曠嵗¶持久師老費財加算不止
於舟車徵卒殆窮¶於閩濮笞肉捶骨呻吟里閭送父别
夫號呼¶道路杼軸已空興發已殫而將帥者尚曰財¶不
足兵不多此微臣所以千慮百思而不悟¶其理也未審
<pb:KR4c0039_WYG_011-4a>
陛下嘗徵其説察其由乎股肱¶之臣日月獻納復為陛
下察其事乎臣愚無<md:KR4c0039_SBCK_011-4a>¶知實所深惑遂乃過為臆度輒肆
討論以為¶尅敵之要在乎將得其人馭將之方在乎操¶
得其柄將非其人者兵雖衆不足恃操失其¶柄者將雖
材不為用今以陛下効其明聖羣帥¶畏威雖萬無此虞
然亦不可不試省察也陛¶下若謂臣此説蓋虛體耳不
足徵焉臣請復¶為陛下效其明徵以實前説田恱唱亂
之始¶氣盛力全恒趙青齊迭為脣齒陛下特詔馬¶燧委
<pb:KR4c0039_WYG_011-4b>
之專征抱真李芃聲勢相援于時士吏¶畏法將帥感恩
俱藴勝殘盡敵之誠未有爭<md:KR4c0039_SBCK_011-4b>¶功邀利之釁故能累摧堅
陣深抵窮巢元惡¶幸脫於俘囚兇徒幾盡於鋒刃臣故
曰尅敵¶之要在乎將得其人馭將之方在乎操得其¶柄
此其明效也田悅既敗力屈勢窮且皆離¶心莫有固志
乗我師勝㨗之氣躡亡虜傷夷¶之餘比於前功難易百
倍既而大軍遂駐遺¶孽復安其後餽運日増師徒日益
于兹再稔¶竟不交鋒量兵力則前者寡而今者多議軍
<pb:KR4c0039_WYG_011-5a>
資則前者薄而今者厚論氣勢則前者新集¶而今者乗
勝度攻具則前者草創而今者繕<md:KR4c0039_SBCK_011-5a>¶完計兇黨則前者盛
而今者殘揣敵情則前¶者銳而今者挫然而勢因時變
事與理乖當¶易而反難當進而中止本末殊趣前後易
方¶順理之常必不如此臣故曰將非其人者兵¶雖衆不
足恃操失其柄者將雖材不為用此¶自昔必然之效但
未審今兹事實得無近於¶此乎在陛下熟察而亟救之
耳固不在益兵¶以生事加賦以殄人無紓目前之虞或
<pb:KR4c0039_WYG_011-5b>
興意¶外之患人者邦之本也財者人之心也兵者¶財之
蠹也其心傷則其本傷其本傷則枝幹<md:KR4c0039_SBCK_011-5b>¶顛瘁而根柢蹷
拔矣惟陛下重慎之愍惜之¶今師興三年可謂久矣稅
及百物可謂繁矣¶陛下為之宵衣旰食可謂憂勤矣海
内為之¶行齎居送可謂勞弊矣而寇亂有益翦滅無¶期
人揺不寜事變難測是以兵貴拙速不尚¶巧遲速則乗
機遲則生變此兵法深切之誡¶往事明著之驗也夫投
膠以變濁不如澄其¶源而濁變之愈也揚湯以止沸不
<pb:KR4c0039_WYG_011-6a>
如絶其薪¶而沸止之速也是以勞心於服逺者莫若修¶
近而其逺自来多方以救失者莫若改行而<md:KR4c0039_SBCK_011-6a>¶其失自去
若不靖於本而務救於末則救之¶所為乃禍之所起也
修近之道改行之方易¶於舉毛但在陛下然之與否耳
儻或重難易¶制姑務持危則當校禍患之重輕辯攻守
之¶緩急臣謂幽燕恒魏之寇勢緩而禍輕汝洛¶滎汴之
虞勢急而禍重緩者宜圗之以計今¶失於屯戍太多急
者宜備之以嚴今失於守¶禦不足何以言其然也自胡
<pb:KR4c0039_WYG_011-6b>
羯稱亂首起薊¶門中興已来未暇芟蕩因其降將即而
撫之¶朝廷置河朔於度外殆三十年非一朝一夕<md:KR4c0039_SBCK_011-6b>¶之所
急也田恱累經覆敗氣沮勢羸偷全餘¶生無復逺略武
俊蕃種有勇無謀朱滔卒材¶多疑少決皆受田恱誘陷
遂為猖狂出師事¶起無名衆情不附進退遑惑内外防
虞所以¶纔至魏郊遽又退歸巢穴意在自保勢無他¶圗
加以洪河太行禦其衝幷汾洺潞壓其腹¶雖欲放肆亦
何能為又此郡兇徒互相劫制¶急則合力退則背憎是
<pb:KR4c0039_WYG_011-7a>
皆茍且之徒必無越¶軼之患此臣所謂幽燕恒魏之寇
勢緩而禍¶輕希烈忍於傷殘果於吞噬據蔡許富全之<md:KR4c0039_SBCK_011-7a>¶地益鄧襄鹵獲之資意殊無厭兵且未衂東¶宼則轉輸
將阻北窺則都城或驚此臣所謂¶汝洛滎汴之虞勢急
而禍重代朔邠靈之騎¶士自昔之精騎也上黨盟津之
歩卒當今之¶練卒也悉此彊勁委之山東勢分於將多
財¶屈於兵廣以攻則曠嵗不進以守則數倍有¶餘各懐
顧瞻逓欲推倚此臣所謂緩者宜圗¶之以計今失於屯
<pb:KR4c0039_WYG_011-7b>
戍太多李勉以文吏之材¶當浚郊奔突之㑹哥舒曜以
烏合之衆扞襄¶野豺狼之羣陛下雖連發禁軍以為繼
援累<md:KR4c0039_SBCK_011-7b>¶勅諸鎮務使協同睿旨殷憂人思自効但恐¶本非
素習令不適從奔鯨觸羅倉卒難制首¶鼠應敵因循莫
前此臣所謂急者宜備之以¶嚴今失於守禦不足陛下
若察其緩急審其¶重輕使懐光帥師救襄城之圍李芃
還鎮為¶東都之援汝洛既固梁宋亦安是乃取有餘¶救
不足罷闗右賦車籍馬之擾減山東飛芻¶輓粟之勞無
<pb:KR4c0039_WYG_011-8a>
擾則禍亂不生息勞則物力可¶濟非止排難於變切亦
將防患於未然徵發¶既停守備且固足得徐觀事勢更
選良圖此<md:KR4c0039_SBCK_011-8a>¶於紓亂解紛抑亦計之次也議者若曰河朔¶
羣盗尚未殱夷儻又減兵必更生患此盖好¶異不思之
説耳臣請有以詰之前嵗伐叛之¶初唯馬燧抱真李芃
三帥而已以攻必克以¶戰必彊是則力非不足明矣洎
遲留不進乃¶請益師於是選神䇿銳卒以繼之而李晟
往¶矣猶曰未足復請益師於是徵朔方全軍以¶赴之而
<pb:KR4c0039_WYG_011-8b>
懐光往矣幾遣加半之戍竟無分寸¶之功是則師不在
衆又明矣然而可託以為¶解者必曰王師雖益賊黨亦
増曩獨田悅寳<md:KR4c0039_SBCK_011-8b>¶臣今兼朱滔武俊臣請再詰以塞其辭
曩之¶田悅寳臣皆蓄銳養謀劇賊之方彊者也尋¶而田
悅喪敗寳臣殱夷雖復朱滔武俊加於¶前亦有孝忠日
知乗其後是則賊勢不滋於曩¶日王師有溢於昔時又
明矣曩以太原澤潞河¶陽三將之衆當田悅朱滔武俊
三宼之兵今¶朱滔遁歸武俊退縮唯此田悅假息危城
<pb:KR4c0039_WYG_011-9a>
設¶使我師悉歸彼亦纔能自守況留抱真馬燧¶足得觀
釁討除是則減兵東征勢必無患又¶明矣留之則彼為
冗食徙之則此得長城化<md:KR4c0039_SBCK_011-9a>¶危為安息費從省舉一而兼
數利惟陛下圗¶之謹奏
<pb:KR4c0039_WYG_011-10a>
　　　論闗中事宜狀¶
右臣頃覽載籍每至理亂廢興之際必反覆¶參考究其
端由與理同道罔不興與亂同趣¶罔不廢此理之常也
其或措置不異安危則¶殊此時之變也至於君人有大
柄立國有大¶權得之必彊失之必弱是則厯代不易百
王¶所同夫君人之柄在明其徳威立國之權在¶審其輕
重徳與威不可偏廢也輕與重不可<md:KR4c0039_SBCK_011-9b>¶倒持也蓄威以昭
徳偏廢則危居重以馭輕¶倒持則悖恃威則徳喪於身
<pb:KR4c0039_WYG_011-10b>
取敗之道也失¶重則輕移諸已啓禍之門也陛下天錫
勇智¶志期削平忿兹昬迷整旅奮伐海内震疊莫¶敢寜
居此誠英主撥亂拯物不得已而用之¶然威武四加非
謂蓄矣所可兢兢保惜慎守¶而不失者唯居重馭輕之
權耳陛下又果於¶成務急於應機竭國以奉軍傾中以
資外倒¶持之勢今又似焉臣是以疚心如狂不覺妄¶發
輒踰顧問之旨深測憂危之端此臣之愚<md:KR4c0039_SBCK_011-10a>¶於自量而忠
於事主之分也古人所謂愚夫¶言之而明主擇之惟陛
<pb:KR4c0039_WYG_011-11a>
下幸留聽焉臣聞國家¶之立也本大而末小是以能固
又聞理天下¶者若身之使臂臂之使指則小大適稱而
不¶悖焉身所以能使臂者身大於臂故也臂所¶以能使
指者臂大於指故也王畿者四方之¶本也京邑者又王
畿之本也其勢當令京邑¶如身王畿如臂四方如指故
用即不悖處則¶不危斯乃居重馭輕天子之大權也非
獨為¶御諸夏而已抑又有鎮撫戎狄之術焉是以<md:KR4c0039_SBCK_011-10b>¶前代
之制轉天下租稅委之京師徙郡縣豪¶傑處之陵邑選
<pb:KR4c0039_WYG_011-11b>
四方壯勇實之邉城其賦役¶則輕近而重逺也其惠化
則恱近以来逺也¶太宗文皇帝既定大業萬方厎乂猶
務戎備¶不忘慮危列置府兵分隸禁衞大凡諸府八¶百
餘所而在闗中者殆五百焉舉天下不敵¶闗中則居重
馭輕之意明矣承平漸久武備¶浸微雖府衞具存而卒
乗罕習故禄山竊倒¶持之柄乗外重之資一舉滔天兩
京不守尚¶賴經制頗存典刑彊本之意則忘縁邉之備<md:KR4c0039_SBCK_011-11a>¶猶在加以諸牧有馬每州有糧故肅宗得以¶為資中復
<pb:KR4c0039_WYG_011-12a>
興運乾元之後大憝初夷繼有外¶虞悉師東討邉備既
弛禁戎亦空吐蕃乗虛¶深入為寇故先皇帝莫與為禦
避之東遊是¶皆失居重馭輕之權忘深根固柢之慮内
寇¶則崤函失險外侵則汧渭為戎於斯之時朝¶市離析
事變可慮須㬰萬端雖有四方之師¶寜救一朝之患陛
下追想及此豈不為之寒¶心哉尚賴宗社威靈先皇仁
聖攘却醜類再¶安宸居城邑具全宫廟無霣此又非常
之幸<md:KR4c0039_SBCK_011-11b>¶振古所未聞焉足以見天意之於皇家保祐¶深矣
<pb:KR4c0039_WYG_011-12b>
故示大儆將𢎞永圗陛下誠宜上副元¶心下察時變逺
考前代成敗近鑒國朝盛衰¶垂無疆之休建不拔之業
今則勢可危慮又¶甚於前伏惟聖謀巳有成算愚臣未
達敢獻¶所憂先皇帝還自陜郛懲艾往事稍益禁衞¶漸
修邉防是時闗中有朔方涇原隴右三帥¶以扞西戎河
東有太原全軍以控北虜此四¶軍者皆聲勢雄盛士馬
精彊又徵諸道戍兵¶每嵗乗秋備塞尚不能保固封守
遏其奔衝<md:KR4c0039_SBCK_011-12a>¶京師戒嚴比比而有陛下嗣膺寳位威懾殊
<pb:KR4c0039_WYG_011-13a>
鄰蠢兹昆夷猶肆毒蠚舉國来寇志吞㟭梁¶貪冒既深
覆亡幾盡遂求通好少息交侵盖¶縁馬喪兵疲務以計
謀相緩固非畏威懐徳¶必欲守信結和所以厯年優柔
竟未堅定要¶約息兵稍久育馬漸蕃必假小事忿爭因
復¶大肆侵掠張光晟又於振武誘殺羣胡自爾¶已来絶
無虜使其為嫌怨足可明徵借如吐¶蕃實和回紇無憾
戎狄貪詐乃其常情茍有¶便利可窺豈肯端然自守今
朔方太原之衆<md:KR4c0039_SBCK_011-12b>¶逺在山東神策六軍之兵繼出闗外儻
<pb:KR4c0039_WYG_011-13b>
有賊¶臣啗寇黠虜窺邉伺隙乗虛微犯亭障此愚¶臣所
竊為憂者也未審陛下其何以禦之側聞¶伐叛之初議
者多易其事僉謂有征無戰役¶不逾時計兵未甚多度
費未甚廣於事為無¶擾於人為不勞曽不料兵連禍結
變故難測¶日引月長漸乖始圗故前志以兵為凶器戰¶
為危事至戒至慎不敢輕用之者盖為此也¶當勝而反
敗當安而倒危變亡而為存化小¶而成大在覆掌之間
耳何可不畏而重之乎<md:KR4c0039_SBCK_011-13a>¶近事甚明足以為鑒往嵗為天
<pb:KR4c0039_WYG_011-14a>
下所患咸謂¶除之則可致昇平者李正已李寳臣梁崇
義¶田悅是也往嵗為國家所信咸謂任之則可¶除禍亂
者朱滔李希烈是也既而正已死李¶納繼之寳臣死惟
岳繼之崇義卒希烈叛惟¶岳戮朱滔&KR0157;然則往嵗之所
患者四去其三¶矣而患竟不衰往嵗之所信者今則自
叛矣¶而又難保是知立國之安危在勢任事之濟¶否在
人勢茍安則異類同心也勢茍危則舟¶中敵國也陛下
豈可不追鑒往事惟新令圗<md:KR4c0039_SBCK_011-13b>¶循偏廢之柄以靖人復倒
<pb:KR4c0039_WYG_011-14b>
持之權以固國而¶乃孜孜汲汲極思勞神徇無已之求
望難必¶之效其於為人除患之意則已至矣其為宗¶社
自重之計恐未至焉自頃將帥徂征久未¶盡敵茍以藉
口則請濟師陛下乃為之輟邉¶軍缺環衞虛内廐之馬
竭武庫之兵占將家¶之子以益師賦私養之畜以増騎
猶且未戰¶則曰乏財陛下又為之算室廬貸商賈傾司¶
府之幣設請𣙜之科闗輔之間徵發已甚宫¶苑之内備
衞不全萬一將帥之中又如朱滔<md:KR4c0039_SBCK_011-14a>¶希烈或負固邊壘誘
<pb:KR4c0039_WYG_011-15a>
致豺狼或竊發郊畿驚¶犯城闕此亦愚臣所竊為憂者
也未審陛下¶復何以備之以陛下聖徳君臨率土欣戴
非¶常之慮豈所宜言然居安備危哲王是務以¶言為諱
中主不行若備之已嚴則言亦何害¶儻忽而未備又安
可勿言臣是以罄陳狂愚¶無所諱避罔敢以中主不行
之事有虞於聖¶朝也惟陛下熟察之過防之且今之關
中即¶古者邦畿千里之地也王業根本於是在焉¶秦嘗
用之以傾諸侯漢嘗因之以定四海盖<md:KR4c0039_SBCK_011-14b>¶由憑山河之形
<pb:KR4c0039_WYG_011-15b>
勝宅田里之上腴弱則内保¶一方當天下之半可以養
力俟時也彊則外¶制東夏據域中之大可以蓄威昭徳
也豪勇¶之在闗中者與籍於營衞不殊車乗之在闗¶中
者與列於廐牧不殊財用之在闗中者與¶貯於帑藏不
殊有急而須一朝可聚今執事¶者先拔其本弃重取輕
所謂倒持太阿授人¶以柄議制置則彊幹弱枝之術反
語綏懐則¶恱近来逺之道乖求諸通方無適而可顧臣¶
庸懦竊為陛下惜之往者不可追来者猶可<md:KR4c0039_SBCK_011-15a>¶補臣不勝
<pb:KR4c0039_WYG_011-16a>
懇懇憂國之至輒敢效其狂鄙以¶備採擇之一端陛下
儻俯照㣲誠過聽愚計¶使李芃援東洛懐光救襄城希
烈兇徒勢必¶退衂則所遣神䇿六軍士馬及㸃召節將
子¶弟東行應援者悉可追還河北既有馬燧抱¶真固亦
無藉李晟亦令旋斾完復禁軍明勅¶涇隴邠寜但令嚴
備封守仍云更不徵發使¶知各保安居又降徳音勞徕
畿甸具言京輦¶之下百役殷繁且又萬方㑹同諸道朝
奏卹¶勤懐逺理合優容其京城及畿縣所稅間架<md:KR4c0039_SBCK_011-15b>¶㩁酒
<pb:KR4c0039_WYG_011-16b>
抽貫貸商㸃召等諸如此類一切停罷¶則冀已輸者弭
怨見處者獲寜人心不揺邦¶本自固禍亂無從而作朝
廷由是益尊然後¶可以度時宜施教令弛張自我何有
不從端¶本整棼無易於此謹奏¶
　
　
　
　翰苑集巻十一

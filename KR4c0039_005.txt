# -*- mode: mandoku-view -*-
#+TITLE: 翰苑集
#+DATE: 2015-09-23 10:18:02
#+PROPERTY: LASTPB  <md:KR4c0039_SBCK_003-1a>
#+PROPERTY: JUAN 5

<md:KR4c0039_SBCK_004-11b>¶
<md:KR4c0039_SBCK_005-1a>¶
<pb:KR4c0039_WYG_005-1a>
欽定四庫全書
　翰苑集巻五　　　　　　　唐　陸贄　撰
　　制誥(慰勞招撫/處分事)¶
　　　奉天遣使宣慰諸道詔¶
古者天子廵狩之義以考國典以觀人風在¶時多虞或
所不暇乃命卿士使于四方問人¶疾苦廉吏善惡茍副
所任則如親臨在理平¶之時尚資勤恤當喪亂之際得
無省憂朕以¶不敏肆于人上撫馭失道誠感未孚冦盜
<pb:KR4c0039_WYG_005-1b>
繁¶興阻兵拒命哀哉臣庶陷于匪人顧兹田疇¶鞠為茂
草不念柔復遽命徂征徴發兵甲萬¶里必至暴露營壘
連年不息冒于鋒刃繼以<md:KR4c0039_SBCK_005-1b>¶死傷煢嫠無依父母廢食存
者積思家之怨¶殁者倍異鄉之痛又以軍費滋廣公儲
不充¶厚取於人罔率厥典科條互設誅斂無常農¶工廢
棄其生業商賈咨嗟於道路軍營日益¶閭井日空凋瘵
日窮徭役日甚以財力之有¶限供求取之無涯暴吏肆
威鞭笞督責嗷嗷¶黔首控告何依怨氣上騰咎徴斯應
<pb:KR4c0039_WYG_005-2a>
疫癘荐¶至水旱相乗罪非朕躬誰任其責朕自嗣位¶迨
今六年連兵不觧已踰四稔雖本非獲已¶義在濟人而
事乃重勞敢忘咎已皆以朕之<md:KR4c0039_SBCK_005-2a>¶寡昧居安忘危致寇之
由實在於此予則不¶徳人亦何辜愧恨積中痛心疾首
昨者改元¶施令悔往布新將反側獲安則干戈日弭賦¶
役差減則衆庶就康還定流亡與之休息猶¶懼思慮未
周于庶務誠感未逹于遐方一理¶失中一夫不獲則何
以謝天譴致人和俾代¶予言其在良弼宜令門下侍郎
<pb:KR4c0039_WYG_005-2b>
同中書門下¶平章事蕭復充山南東西鄂岳荆南江西
淮¶南浙江東西嶺南福建等道宣慰安撫嗚呼¶往率乃
職敬敷朕命慰勉征戍勞徠困窮訪<md:KR4c0039_SBCK_005-2b>¶其所安察其所弊
淹滯必逹寃濫必申無憚¶幽逺而不被無略細微而不
恤洎乎編甿比¶屋咸若朕之躬親股肱惟良予則有賴
其諸¶道將士並準今年正月一日制嚴備疆界勿¶使侵
擾仍各令本使本將速具名銜等聞奏¶悉與甄敘其殊
功勁節超越常倫别條狀績¶當特優奬百姓除毎年兩
<pb:KR4c0039_WYG_005-3a>
税定額外自餘徴¶率一切並停課勸農桑各令安業寇
難既定¶漸息干戈朕當躬先簡約庶務節省兩税之¶内
亦更減除其諸道事縁急切須處分者即<md:KR4c0039_SBCK_005-3a>¶與所在節度
觀察使商議裁度務合便宜其¶餘利害還日條奏朕當
詳省以擇厥中宣布¶逺邇咸使聞知
<pb:KR4c0039_WYG_005-4a>
　　　收復京師遣使宣慰將吏百姓詔¶
朕獲承先顧付以大器懼徳不類貽列聖羞¶䖍恭惕厲
罔敢暇逸將欲立法齊一致俗和¶平小信未孚衆心遂
阻事理乖當百度失中¶君臣之間鬱堙不逹致寇雖深
於罪已興戎¶猶昧於省躬期靖亂以濟人反勞師而黷
武¶行者被殺傷之苦居者重齎送之勞四海騷<md:KR4c0039_SBCK_005-3b>¶然靡有
寧處京輦之下杼軸亦空環列之中¶遣戍殆盡略内以
勤逺居安而忘危賊臣誘¶姦乘間竊發豺狼穢于宫闕
<pb:KR4c0039_WYG_005-4b>
士庶陷于塗炭¶作威肆戮仇視我人萬姓嗷嗷呼天罔
告有¶殞踣以抗節有脅從以假命且一夫不獲辜¶實在
予朕君臨萬邦作人父母既不克覆育¶又從而咎之其
心愧耻一食三歎退舍内訟¶介于梁岷庶乎有瘳以答
譴戒皇天悔禍宗¶社降靈腹心爪牙奮謀宣力元惡稔
慝脱身¶逃遁餘黨歸誠率衆欵附埽氛沴而闢閶闔<md:KR4c0039_SBCK_005-4a>¶翦
鯨鯢以清郊原函夏載寧室家相慶非將¶士夾輔王室
非卿士交修予違軍旅叶心畢¶命盡敵豈伊寡昩克復
<pb:KR4c0039_WYG_005-5a>
興運戡定大難載感¶予懐宜令吏部侍郎班宏充上都
宣慰使勞¶問將士撫綏烝黎招輯流亡慰安反側朕續¶
整飭法駕擇日還京告謝于祖宗請罪于天¶地策勲行
賞大報忠烈銘功永代與國同休¶明宣朕懐咸使知悉
<pb:KR4c0039_WYG_005-6a>
　　　平淮西後宴賞諸軍將士放歸本道詔¶
朕纂奉丕業託于人上仁不被物義不勝姦<md:KR4c0039_SBCK_005-4b>¶頌聲蔑聞
暴亂連起叛臣希烈竊據淮沂誠¶則彼夫無良亦由朕
之不徳撫御之道失之¶於初師旅一興緜聫莫觧服勞
者從役不暇¶受汚者無路自新旱蝗相乘穀糴翔貴兵
氓¶餒死十室九空通邑化為丘墟遺骸遍于原¶野每念
於此傷心涕流且自昔勞師靡有不¶悔以虞舜之聖屈
於苗人漢武之強弊於戎¶虜矧乎徳猶不逮力或未全
<pb:KR4c0039_WYG_005-6b>
我其永懐求己¶自警乃者下哀痛之詔布寛大之恩普
天載¶新殊死必宥然尚勞師旅作扞邉陲有累嵗<md:KR4c0039_SBCK_005-5a>¶棄離
家室有經時不觧甲胄忠雖為國咎實¶在予君人若斯
寧不知愧賴節將士旅一其¶誠心奮發武威愼固疆宇
逺人思服元惡就¶誅烝黎方致於安寧役戍永期於休
息懋官¶以旌善錫宴以勞旋賞不踰時式遵彞典都¶統
檢校司空同中書門下平章事劉從一宜¶與子孫一人
五品正員官鄭滑節度使檢校¶尚書右僕射李澄檢校
<pb:KR4c0039_WYG_005-7a>
兵部尚書曲環檢校¶戸部尚書李臯兼御史大夫樊澤
等並與子¶孫一人七品正貟官都防禦使工部尚書御<md:KR4c0039_SBCK_005-5b>¶史大夫賈耽都團練使檢校左散騎常侍兼¶御史大夫
盧元卿兼御史大夫張建封等並¶與子孫一人八品正
貟官檢校司空同中書¶門下平章事李抱真檢校司空
同中書門下¶平章事李納檢校尚書右僕射同中書門
下¶平章事韓滉檢校工部尚書御史大夫田緒¶咸遣士
旅逺赴行營同討不庭厥有成績抱¶真納滉宜並與子
<pb:KR4c0039_WYG_005-7b>
孫一人七品正貟官緒與¶子孫一人八品正貟官應與
淮西接界州縣¶本界鎮守及諸道赴行營將士等宜共
賜物<md:KR4c0039_SBCK_005-6a>¶三十萬端匹以充賞設度支即約據界首及¶行營
軍額分配定數逐便支送仍委本道都¶統節度防禦都
團練使即條録功第名銜聞¶奏並與甄叙其行營將士
仍各放歸本道明¶加宣諭令悉朕懐
<pb:KR4c0039_WYG_005-8a>
　　　授王武俊李抱真官封幷招諭朱滔詔¶
三公之職論道經邦序五行之和任百事之¶理歴代崇
重不常厥官天祚皇家茂生才傑¶比義齊列同寅協恭
以徳允台階之望以勲¶當井賦之賜聿應並命式副具
瞻開府儀同<md:KR4c0039_SBCK_005-6b>¶三司檢校司空同中書門下平章事使持
節¶恒州諸軍事守恒州刺史充成徳軍恒冀深¶趙等州
節度觀察處置等使琅邪郡王王武¶俊秉志沉宻臨事
能斷忠而致力勇且有仁¶奮發之初渠魁即戮危疑之
<pb:KR4c0039_WYG_005-8b>
際大節首彰開¶府儀同三司檢校尚書左僕射同中書
門下¶平章事潞州大都督府長史昭義軍澤潞磁¶邢等
州節度觀察處置度支營田等使上柱¶國符陽郡王李
抱真質重氣和内精外朗智¶窮變化守必以常學本明
誠動有攸利謀猷<md:KR4c0039_SBCK_005-7a>¶屢告規益孔多皆勠力盡瘁志匡王
室陳師¶鞠旅同討不庭仗大義而萬衆叶心體至公¶而
千里同契合軍於呼吸之際決策於指揮¶之間幷轡載
馳執桴親鼔兇徒殄殪河右廓¶清國家無北顧之虞姦
<pb:KR4c0039_WYG_005-9a>
慝阻南侵之計時乃¶同徳厥功茂焉敷五教而阜人均
九土以居¶衆俾爾更踐備揚洪休乃加真實以貽後嗣¶
武俊可檢校司徒同中書門下平章事抱真¶可檢校司
空同中書門下平章事賜實封五¶百戸嗚呼古人有言
曰惟理亂在庶官矧惟<md:KR4c0039_SBCK_005-7b>¶輔臣與國同體明朕徳命爾其
欽承朕嗣位¶不明輕費尚力謂武可以靖暴慢謂刑可
以¶懲姦邪徳之不修亂是用長士馬疲耗烝庶¶流離罪
非朕躬誰任其咎自去歲遭變再經¶播遷歴山川之險
<pb:KR4c0039_WYG_005-9b>
艱知軍旅之勞苦惟省前¶過悔恨盈懐追逺事而不及
庶後圗之可補¶以九廟為重而不憚屈身以百姓為心
而不¶專私欲茍可以保安社稷休息甲兵𢎞濟蒼¶生蠲
省徭賦含垢忍耻予無難焉朱滔受任¶薊門累著誠績
委遇既重封秩亦崇臣節中<md:KR4c0039_SBCK_005-8a>¶虧自貽伊阻洎賊泚僭竊
上京兄弟之親在¶法無赦朕以罪不相及情有可原待
以如初¶之誠廣其自新之路執迷不復固敗是求蹙¶喪
而歸既困方悟累獻欵疏深陳懇誠省之¶惻然良用憫
<pb:KR4c0039_WYG_005-10a>
歎雖將相嫉惡之志固所難容¶以君上懐柔之情未忍
拒絶且善莫大於改¶過徳莫盛於好生叛而伐之服而
舍之銷難¶愛人實惟朕志宜委武俊抱真開示大信明¶
加曉諭若誠心益固善蹟克彰朕當掩舋録¶勲與之昭
雪宣告衆庶咸使聞知<md:KR4c0039_SBCK_005-8b>¶
<pb:KR4c0039_WYG_005-11a>
　　　招諭淮西將吏詔¶
朕臨御已來連兵不息自經播越方歴險艱¶耳聞鼙鼓
之聲目視殺傷之苦由是覺悟悔¶於興師既省已以知
非亦欲人之遷善至乃¶歲有再赦事有屢言務於撫綏
不憚煩冗冀¶朕之誠信日布冀人之患難日除毎議用
兵¶惻然不忍而賊臣希烈煽禍滔天虐用其人¶仇視厥
衆狼心多忌梟性無親以芟伐立威¶以猜刻為志朝為
昵比夕為仇讎肆其芟夷¶蔑若草芥馮陵汝海流血盈
<pb:KR4c0039_WYG_005-11b>
川侵軼浚郊積<md:KR4c0039_SBCK_005-9a>¶骸徧野農耕廢業井邑成墟積彼妖氛
發為¶災癘蕭條千里無復人煙朕哀彼生靈陷于¶塗炭
茍存拯物不難屈身故於首春特布新¶令赦其殊死待
以初誠使臣纔越於郊畿巨¶猾已聞於僭竊酷烈滋甚
呑噬無厭將相大¶臣咸懐憤激繼陳章疏固請除討朕
以所行¶天誅本去人害兵戈既接玉石難分言念忠¶良
遭罹脅制雖欲却陳臣節厥路無由受汚¶終身銜寃沒
代淪胥以逞誠足痛傷宜令諸¶道節度使每欲進軍先
<pb:KR4c0039_WYG_005-12a>
加曉諭今所致討唯<md:KR4c0039_SBCK_005-9b>¶止元兇其餘脅從一切不問如能
去逆効順¶因事建功明設科條以示襃勸其以一州降¶
者便授刺史封異姓王賜實封五百戸以一¶萬人已上
降者授刺史封國公賜實封三百¶戸其餘各據功効節
級甄升列爵建官以俟¶能者朗然明信朕不食言宣示
逺人各令知¶悉
<pb:KR4c0039_WYG_005-13a>
　　　招諭河中詔¶
朔方諸軍應在河中綘州朝邑將士等並以¶義烈繼代
勲業冠時艱虞已来常濟國難肅<md:KR4c0039_SBCK_005-10a>¶宗代宗再復京邑皆
是朔方將士之功去嵗¶朕在奉天兇黨攻逼觧圍赴急
亦賴此軍言¶念爪牙情均骨肉濟朕危厄感之豈忘頃
以¶懐光背恩自生猜阻熒惑將士汚脅忠良朕¶頻降詔
書再三曉諭皆被懐光隐匿兼亦志¶有加誣朕之誠懐
竟未宣布夙夜自愧寢食¶不安時屬嚴凝屢頒衣賜豈
<pb:KR4c0039_WYG_005-13b>
以懐光一人拒¶命遂令將士俱不沾恩朕於功臣義存
終始¶其朔方及諸軍應在河中綘州朝邑將士等¶今年
春冬衣賜並準二月二十一日勅緣赴<md:KR4c0039_SBCK_005-10b>¶奉天觧圍功臣
等第給錢物宜令所司幷許¶計料别收貯待道路通流
即當時支遣其有¶歸順者續給其將士等有先賜實封
一切準¶元勅並州給牒委馬燧渾瑊逐分送付其差¶人
請受仍明加宣諭招撫務令忠義之士各¶悉朕意
<pb:KR4c0039_WYG_005-14a>
　　　安撫淮西歸順將士百姓勅¶
李希烈首亂淮濆又侵滎汴兇威所及罔不¶脅從百姓
既罹於網羅將士兼質其家口哀¶我衆庶銜寃莫伸雖
欲歸降何由自逹朕為<md:KR4c0039_SBCK_005-11a>¶人父母不克保安遂使忠良横
遭脅汚興言¶憫悼思惻深衷今王師四臨所至尅捷將
士¶百姓款附甚多或棄其鄉園或捐其家族脱¶身効節
良有可嘉特宜撫綏以奬誠効應淮¶西界内及鄭汴等
州將士歸順者委所在節¶度防禦等使便與收管切加
<pb:KR4c0039_WYG_005-14b>
存恤優給資糧¶仍各具名銜聞奏當與甄奬幷給遣衣
賜其¶百姓從賊界内歸順者亦委所在觀察使刺¶史量
以本道諸色錢物賑給令得存濟如情¶願便住者即配
與死户田宅使營生業若欲<md:KR4c0039_SBCK_005-11b>¶赴諸州縣者隨其所之當
時給文牒發遣不¶得止遏所至之處準前優賞率土之
内莫非¶王臣雖陷寇中諒非獲已但能効順即是平¶人
務於招綏副朕所恤
<pb:KR4c0039_WYG_005-15a>
　　　甄奬陷賊守節官詔¶
沮勸二柄國之大綱奬善懲違固不可廢頃¶者賊臣構
亂京邑震騷惟兹土人奔竄無所¶或從其誘脅遂染汚
名或守以純誠竟全貞¶節昨所司奏議但舉刑章坐累
者各已條疏¶守節者並已甄異忠正而不報豈朕意焉
應<md:KR4c0039_SBCK_005-12a>¶在京百司及京兆府長安萬年兩縣去年十¶月三日
見在職事官在城陷於賊中潛藏不¶受逆命幷諸色前
資官被偽署官爵頻遭迫¶脅首末不出事跡昭著衆所
<pb:KR4c0039_WYG_005-15b>
明知者並委御¶史臺訪察勘覈其事勿容虚濫仍限今
月内¶具名銜事跡聞奏五品已上及常叅官已授¶替者
委中書門下與處分六品已下各減三¶選不拘考例聽
集其未得資被替非時放選¶仍稍優與處分如已喪亡
者並與追贈使恩¶加存歿以稱朕懐<md:KR4c0039_SBCK_005-12b>¶
<pb:KR4c0039_WYG_005-16a>
　　　令百寮議大禮期日詔¶
朕自遷越旋於京師將欲請罪祖宗告謝天¶地所司擇
日行有期矣議者多以大盜之後¶人勞匪居懼愆嵗功
請俟農隙若俯順羣議¶則私懐不安將祗率典章又疲
甿重擾夙夜¶憂惕罔知所裁宜令中書門下與常參官
即¶詳議折𠂻聞奏
<pb:KR4c0039_WYG_005-17a>
　　　不許諸軍侵擾勅¶
李希烈阻兵淮右虐害烝人朕哀憫無辜横¶遭脅制若
興師行伐則玉石俱焚所以頻下<md:KR4c0039_SBCK_005-13a>¶詔書再三開諭曽無
悛革但益憑陵忠勇之¶徒皆思奮激朕悔於征伐務在
含容以一夫¶無良遂百姓罹禍安人忍耻初是素懐今
東¶作方興麥秋在近儻行侵抄深害農功一方¶之人實
足矜憫應與淮西接界州縣各委本¶道都統節度都防
禦團練等使明申前勅嚴¶設隄防務使農人遂其耕穫
<pb:KR4c0039_WYG_005-17b>
賊若不先侵軼¶但自保守封疆勿令越境暴犯田苗及
有侵¶掠務宣朝化以洽逺人仍於所在界首明加¶招諭
咸令知悉<md:KR4c0039_SBCK_005-13b>¶
<pb:KR4c0039_WYG_005-18a>
　　　放淮西生口歸本貫勅¶
遷徙家鄉分離骨肉有生之酷莫甚於斯朕¶撫育兆人
庶臻理道懲過不可以不罰原情¶不可以不矜將推内
恕之心用廣自新之路¶應從李希烈作亂以来諸道所
有擒獲淮西¶生口配隸嶺南黔中等道宜一切釋放歸
本¶道其投降人等權於諸州縣安置者亦任各¶從所適
<pb:KR4c0039_WYG_005-19a>
　　　令諸道募靈武鎮守人詔¶
朕以寡徳君臨兆人憂四鄙之不寧懼一物<md:KR4c0039_SBCK_005-14a>¶之失所降
心以懐戎狄期息征徭極慮以綏¶烝黎冀遂安輯今諸
夏岳牧咸能撫封九姓可¶汗荐克敦好寰瀛之内其謂
小康愛人雖發¶於朕心濟理實由於藩輔豈惟菲薄所
致於¶兹然獨吐蕃負恩背盟棄約尚勞師旅備禦¶西陲
亦賴方岳同心簡練傑俊助其防鎮遏¶彼奔衝數年以
来邉境寧謐乃眷靈武實惟¶雄藩扼東牧之咽喉控北
<pb:KR4c0039_WYG_005-19b>
門之管鍵軍懸寇¶邇地逺勢孤雖無交切之虞須建久
安之策¶朕屬慮於此殆今累年晨思廢餐暮想忘寐<md:KR4c0039_SBCK_005-14b>¶征
兵益戍則憚其勞師移人實邉又念其離¶土朕欲令萬
姓各遂所安抑而使人情有不¶忍中懐結欎罔知所從
古人有言主憂臣憤¶今朕憂矣將相牧守得不與我同
其慮哉此¶乃忠臣盡規之時勇士建功之日茍𢎞良算¶
必有其人宜令諸道節度觀察使各於本管¶諸色人中
募能赴靈武鎮守者取其情願重¶設賞科仍須精選驍
<pb:KR4c0039_WYG_005-20a>
雄薄閑武藝便以本道¶諸色錢物給付仍優厚裝束發
赴上都每道¶各據所管州縣多少通計每州所募多不
得<md:KR4c0039_SBCK_005-15a>¶過五十人少不減三十人若欲將家口相隨¶便給資
糧同發遣如有户貫在州者蠲免本¶戸差科其官健到
日朕當超資與官至鎮便¶替朕之此意非務廣兵欲使
四方驍雄俱到¶塞上壯邊城士旅之氣杜戎醜窺伺之
心方¶岳信臣所當相悉勿令騷擾副我憂人¶
　
<pb:KR4c0039_WYG_005-20b>
　
　
　
　
　
　
　
　翰苑集卷五

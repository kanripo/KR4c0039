# -*- mode: mandoku-view; -*-
#+TITLE: 唐陸宣公集
#+DATE: 2015-09-11 08:05:40.309492
#+PROPERTY: ID KR4c0039
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0200-005唐陸宣公翰苑集-卷第五.
<pb:KR4c0039_SBCK_005-1a>¶
唐陸宣公集卷第五制誥卷第五(慰勞招撫/處分事)¶
　　奉天遣使宣慰諸道詔¶
古者天子廵狩之義以考國典以觀人風在¶
時多虞或所不暇乃命卿士使于四方問人¶
疾苦廉吏善惡苟副所任則如親臨在理平¶
之時尚資勤恤當䘮亂之際得無省憂朕以¶
不敏肆于人上撫馭失道誠感未孚㓂盗繁¶
興阻兵拒命哀哉臣庶䧟于匪人顧兹田疇¶
鞠爲茂草不念柔復遽命徂征徴發兵甲萬¶
里必至&KR0064;露營壘連年不息冒于鋒刃繼以¶
<pb:KR4c0039_SBCK_005-1b>¶
死傷煢&KR0660;無依父母廢食存者積思家之怨¶
殁者倍異郷之痛又以軍費滋廣公儲不充¶
厚取於人罔率厥典科條互設誅歛無常農¶
工廢棄其生業商賈咨嗟於道路軍營日益¶
閭井日空凋瘵日窮徭役日甚以財力之有¶
限供求取之無涯&KR0064;吏肆威鞭笞督責嗷嗷¶
黔首控告何依怨氣上騰咎徴斯應疫癘荐¶
至水旱相乗罪非朕躬誰任其責朕自嗣位¶
迨今六年連兵不解巳踰四稔雖本非&KR0023;巳¶
義在濟人而事乃重勞敢忘咎已皆以朕之¶
<pb:KR4c0039_SBCK_005-2a>¶
寡昧居安忘危致㓂之由實在於此予則不¶
德人亦何辜愧恨積中痛心疾首昨者改元¶
施令悔往布新將反側獲安則干戈日弭賦¶
役差減則衆庶就康還定流亡與之休息猶¶
懼思慮未周于庶務誠感未逹于遐方一理¶
失中一夫不獲則何以謝天譴致人和俾代¶
予言其在良弼冝令門下侍郎同中書門下¶
平章事蕭復充山南東西鄂岳荆南江西淮¶
南浙江東西嶺南福建等道宣慰安撫嗚呼¶
往率乃職敬敷朕命慰勉征戍勞徠困窮訪¶
<pb:KR4c0039_SBCK_005-2b>¶
其所安察其所弊淹滯必逹&KR0072;濫必申無憚¶
幽逺而不&KR0013;無略細微而不恤洎乎編甿比¶
屋咸&KR0002;朕之躬親股肱惟良予則有頼其諸¶
道將士並准今年正月一日制嚴備疆界勿¶
使侵擾仍各令本使本將速具名銜等聞奏¶
悉與甄叙其殊功勁節超越常倫別條狀績¶
當特優&KR0324;百姓除每年兩稅定額外自餘徴¶
率一切並停課勸農桑各令安業㓂難旣定¶
漸息干戈朕當躬先簡約庶務節省兩稅之¶
内亦更減除其諸道事縁急切湏處分者即¶
<pb:KR4c0039_SBCK_005-3a>¶
與所在節度觀察使啇議裁度務合便冝其¶
餘利害還日條奏朕當詳省以擇厥中宣布¶
逺邇咸使聞知¶
　　收復京師遣使宣慰將吏百姓詔¶
朕獲承先顧付以大器懼德不&KR0011;貽列聖羞¶
䖍恭惕厲罔敢暇逸將欲立法齊一致俗和¶
平小信未孚衆心遂阻事理乖當百度失中¶
君臣之間鬱堙不逹致㓂雖深於罪已興戎¶
猶昧於省躬期靖亂以濟人反勞師而黷武¶
行者被殺傷之苦居者重齎送之勞四海騷¶
<pb:KR4c0039_SBCK_005-3b>¶
然靡有寧處京輦之下杼軸亦空環列之中¶
遣戍殆盡略内以勤逺居安而忘危賊臣誘¶
姦乗間竊發豺狼穢于宫闕士庶䧟于塗炭¶
作威肆戮仇視我人萬姓嗷嗷呼天罔告有¶
殞踣以抗節有脅從以假命旦一夫不獲辜¶
實在予朕君臨萬&KR0022;作人父母旣不克覆育¶
又從而咎之其心愧耻一食三歎退舎内訟¶
介干梁岷庶乎有瘳以荅譴戒皇天悔禍宗¶
社降靈腹心爪牙&KR0108;謀宣力元惡稔慝脫身¶
逃遁餘黨歸誠率衆&KR0323;附掃氛沴而闢閶闔¶
<pb:KR4c0039_SBCK_005-4a>¶
剪鯨鯢以清郊原凾夏載寧室家相慶非將¶
士夾輔王室非卿士交修予違軍旅叶心畢¶
命盡敵豈伊寡昧克復興運戡定大難載感¶
予懷冝令吏部侍郎班宏充上都宣慰使勞¶
問將士撫綏烝&KR0058;招輯流亡慰安反側朕續¶
整飭法駕擇日還京告謝于祖宗請罪于天¶
地䇿勲行賞大報忠烈銘功永代與國同休¶
明宣朕懷咸使知悉¶
　　平淮西後宴賞諸軍將士放歸本道詔¶
朕纂奉丕業託于人上仁不被物義不勝姦¶
<pb:KR4c0039_SBCK_005-4b>¶
頌聲蔑聞暴亂連起叛臣希烈竊據淮沂誠¶
則彼夫無良亦由朕之不德撫御之道失之¶
於&KR0004;師旅一興綿聮莫解服勞者從役不暇¶
受汚者無路自新旱蝗相乗榖糴翔貴兵氓¶
餒死十室九空通邑化爲丘墟遺骸遍於原¶
野毎念於此傷心涕流且自昔勞師靡有不¶
悔以虞舜之聖屈於苗人漢武之強弊於戎¶
虜矧乎德猶不逮力或未全我其永懷求已¶
自警乃者下哀痛之詔布寛大之恩普天載¶
新殊死必宥然尚勞師旅作扞邊陲有累歳¶
<pb:KR4c0039_SBCK_005-5a>¶
棄離家室有經時不解甲胄忠雖爲國咎實¶
在予君人若斯寧不知愧頼節將士旅一其¶
誠心&KR0108;發武威愼固疆宇逺人思服元惡就¶
誅烝&KR0058;方致於安寧役戍永期於休息懋官¶
以旌善錫宴以勞旋賞不踰時式遵彞典都¶
統檢校司空同中書門下平章事劉從一並¶
與子孫一人五品正貟官鄭滑節度使檢校¶
尚書右僕射李澄檢校兵部尚書曲環檢校¶
戸部尚書李皐兼御史大夫樊澤等並與子¶
孫一人七品正貟官都防禦使工部尚書御¶
<pb:KR4c0039_SBCK_005-5b>¶
史大夫賈耽都團練使檢校左散&KR0016;常侍兼¶
御史大夫盧玄卿兼御史大夫張建封等並¶
與子孫一人八品正貟官檢校司空同中書¶
門下平章事李抱眞檢校司空同中書門下¶
平章事李納檢校尚書右僕射同中書門下¶
平章事韓滉檢校工部尚書御史大夫田緒¶
或遣士旅逺赴行營同討不庭厥有成績抱¶
眞納滉冝並與子孫一人七品正貟官緒與¶
子孫一人八品正貟官應與淮西接界州縣¶
本界鎭守及諸道赴行營將士等冝共賜物¶
<pb:KR4c0039_SBCK_005-6a>¶
三十萬端疋以充賞設度支即約據界首及¶
行營軍額分配定數逐便支送仍委本道都¶
統節度防禦都團練使即條録功第名銜聞¶
奏並與甄叙其行營將士仍各放歸本道明¶
加宣諭令悉朕懷¶
　　授王武俊李抱眞官封并招諭朱滔詔¶
三公之職論道經&KR0022;序五行之和任百事之¶
理歷代崇重不常厥官天祚皇家茂生才傑¶
比義齊列同寅恊恭以德允台階之望以勲¶
當井賦之賜聿應並命式副具瞻開府儀同¶
<pb:KR4c0039_SBCK_005-6b>¶
三司檢校司空同中書門下平章事使持節¶
恒州諸軍事守恒州刺史充成德軍恒兾深¶
趙等州節度觀察處置等使琅邪郡王王武¶
俊秉志沉宻臨事能斷忠而致力勇且有仁¶
奮發之&KR0004;渠魁即戮危疑之際大節首彰開¶
府儀同三司檢校尚書左僕射同中書門下¶
平章事潞州大都督府長史昭義軍澤潞磁¶
邢等州節度觀察處置度支營田等使上柱¶
國符陽郡王李抱眞質重氣和内精外朗智¶
窮變化守必以常學本明誠動有攸利謀猷¶
<pb:KR4c0039_SBCK_005-7a>¶
屢告規益孔多皆戮力盡瘁志匡王室陳師¶
鞠旅同討不庭仗大義而萬衆叶心體至公¶
而千里同契合軍於呼吸之際决䇿於指揮¶
之間并轡載馳執桴親皷兇徒殄殪河右廓¶
清國家無北顧之虞姦慝阻南侵之計時乃¶
同德厥功茂焉敷五教而阜人均九土以居¶
衆俾爾更踐備&KR0045;洪休乃加眞實以貽後嗣¶
武俊可檢校司徒同中書門下平章事抱眞¶
可檢校司空同中書門下平章事賜實封五¶
百戸嗚呼古人有言曰惟理亂在庶官矧惟¶
<pb:KR4c0039_SBCK_005-7b>¶
輔臣與國同體明朕德命爾其欽承朕嗣位¶
不明輕費尚力謂武可以靖暴慢謂刑可以¶
懲姦邪德之不修亂是用長士馬疲耗烝庶¶
流離罪非朕躬誰任其咎自去嵗遭變再經¶
播遷歷山川之險艱知軍旅之勞苦惟省前¶
過悔限&KR0313;懷追逺事而不及庶後圖之可&KR0024;¶
以九廟爲重而不憚屈身以百姓爲心而不¶
專私欲苟可以保安社稷休息甲兵弘濟蒼¶
生蠲省徭賦含垢忍耻予無難焉朱滔受任¶
薊門累著誠績委遇旣重封秩亦崇臣節中¶
<pb:KR4c0039_SBCK_005-8a>¶
虧自貽伊阻洎賊泚&KR0427;竊上京兄弟之親在¶
法無赦朕以罪不相及情有可原待以如初¶
之誠廣其自新之路執迷不復因敗是求蹙¶
䘮而歸旣困方悟累獻&KR0323;䟽深陳懇誠省之¶
惻然良用憫歎雖將相嫉惡之志固所難容¶
以君上懷柔之情未忍拒絶且善莫大於改¶
過德莫盛於好生叛而伐之服而舎之銷難¶
愛人實惟朕志冝委武俊抱眞開示大信明¶
加曉諭&KR0002;誠心益固善蹟克彰朕當掩舋録¶
勲與之昭雪宣告衆庶咸使聞知¶
<pb:KR4c0039_SBCK_005-8b>¶
　　招諭淮西將吏詔¶
朕臨御巳來連兵不息自經播越方歷險艱¶
耳聞&KR0911;皷之聲目視殺傷之苦由是&KR0116;悟悔¶
於興師旣省已以知非亦欲人之遷善至乃¶
嵗有再赦事有屢言務於撫綏不憚煩冗冀¶
朕之誠信日布冀人之患難曰除毎議用兵¶
惻然不忍而賊臣希烈煽禍滔天虐用其人¶
介恃厥衆狼心多忌梟性無親以芟伐立威¶
以猜刻爲志朝爲昵比夕爲仇讎肆其芟夷¶
蔑&KR0002;草芥馮陵汝海流血&KR0313;川侵軼浚郊積¶
<pb:KR4c0039_SBCK_005-9a>¶
骸徧野農耕廢業井邑成墟積彼妖氛發爲¶
災癘蕭條千里無復人煙朕哀彼生靈䧟于¶
塗炭苟存拯物不難屈身故於首春特布新¶
令赦其殊死待以&KR0004;誠使臣&KR0138;越於郊畿巨¶
猾已聞於僣竊酷烈滋甚吞噬無厭將相大¶
臣咸懷憤激繼陳章䟽固請除討朕以所行¶
天誅本去人害兵戈旣接玉石難分言念忠¶
良遭罹脅制雖欲却陳臣節厥路無由受汚¶
終身銜&KR0072;没代淪胥以逞誠足痛傷冝令諸¶
道節度使毎欲進軍先加曉諭今所致討唯¶
<pb:KR4c0039_SBCK_005-9b>¶
止元兇其餘脅從一切不問如能去逆効順¶
因事建功明設科條以示襃勸其有一州降¶
者便授刺史封異姓王賜實封五百戸以一¶
萬人巳上降者授刺史封國公賜實封三百¶
戸其餘各據功効節級甄升列爵建官以俟¶
能者朗然明信朕不食言宣示逺人各令知¶
悉¶
　　招諭河中詔¶
朔方諸軍應在河中絳州朝邑將士等並以¶
義烈繼代勲業冠時艱虞巳來常濟國難肅¶
<pb:KR4c0039_SBCK_005-10a>¶
宗代宗再復京邑皆是朔方將士之功去歳¶
朕在奉天兇黨攻逼解圍赴急亦頼此軍言¶
念爪牙情均骨肉濟朕危厄感之豈忘頃以¶
懷光背恩自生猜阻熒惑將士汚脅忠良朕¶
頻降詔書再三曉諭皆被懷光隱匿兼亦志¶
有加誣朕之誠懷竟未宣布夙夜自愧&KR0230;食¶
不安時屬嚴凝屢頒衣賜豈以懷光一人拒¶
命遂令將士俱不沽恩朕於功臣義存終始¶
其朔方及諸軍應在河中絳州朝邑將士等¶
今年春冬衣賜並准二月二十一日勑縁赴¶
<pb:KR4c0039_SBCK_005-10b>¶
奉天解圍功臣等第給錢物冝令所司并許¶
計料別收貯待道路通流即當時支遣其有¶
歸順者續給其將士等有先賜實封一切准¶
元勑並州給牒委馬燧渾瑊逐分送付其差¶
人請受仍明加宣諭招撫務令忠義之士各¶
悉朕意¶
　　安撫淮西歸順將士百姓勑¶
李希烈首亂淮濆又侵滎汴兇威所及罔不¶
脅從百姓旣罹於網羅將士兼質其家口哀¶
我衆庶銜&KR0072;莫伸雖欲歸降何由自逹朕爲¶
<pb:KR4c0039_SBCK_005-11a>¶
人父母不克保安遂使忠良横遭脅汚興言¶
憫悼思惻深&KR0168;今王師四臨所至剋捷將士¶
百姓&KR0323;附甚多或棄其郷園或&KR0162;其家族脫¶
身効節良有可嘉特冝撫綏以將誠効應淮¶
西界内及鄭汴等州將士歸順者委所在節¶
度防禦等使便與收管切加存恤優給資糧¶
仍各具名銜聞奏當與甄奬并給遣衣賜其¶
百姓從賊界内歸順者亦委所在觀察使刺¶
史量以本道諸色錢物賑給令得存濟如情¶
願便住者即配與死戸田宅使營生業&KR0002;欲¶
<pb:KR4c0039_SBCK_005-11b>¶
赴諸州縣者隨其所之當時給文牒發遣不¶
得止遏所至之處准前優賞率土之内莫非¶
王臣雖䧟㓂中諒非獲巳但能効順即是平¶
人務於招綏副朕所恤¶
　　甄奬䧟賊守節官詔¶
沮勸二柄國之大綱&KR0324;善懲違固不可廢頃¶
者賊臣構亂京邑震騷惟兹土人奔竄無所¶
或從其誘脅遂染汚名或守以純誠竟全貞¶
節昨所司奏議但舉刑章坐累者各巳條䟽¶
守節者並巳甄異忠正而不報豈朕意焉應¶
<pb:KR4c0039_SBCK_005-12a>¶
在京百司及京兆府長安萬年兩縣去年十¶
月三日見在職事官在城䧟於賊中潛藏不¶
受逆命并諸色前資官被僞署官爵頻遭迫¶
脅首末不出事跡昭著衆所明知者並委御¶
史臺訪察勘覆其事勿容虚濫仍限今月内¶
具名銜事跡聞奏五品巳上及常叅官巳授¶
替者委中書門下與處分六品巳下各減三¶
選不拘考例聽集其未得資&KR0013;替非時放選¶
仍稍優與處分如巳喪亡者並與追贈使恩¶
加存殁以稱朕懷¶
<pb:KR4c0039_SBCK_005-12b>¶
　　令百寮議大禮期日詔¶
朕自遷越旋於京師將欲請罪祖宗告謝天¶
地所司擇日行有期矣議者多以大盗之後¶
人勞匪居懼愆歳功請俟農&KR0169;&KR0002;俯順羣議¶
則私懷不安將祗率典章又疲甿重擾夙夜¶
憂&KR0357;罔知所裁宜令中書門下與常叅官即¶
詳議折&KR0168;聞奏¶
　　不許諸軍侵擾勑¶
李希烈阻兵淮右虐害烝人朕哀憫無辜横¶
遭脅制&KR0002;興師行伐則玉石俱焚所以頻下¶
<pb:KR4c0039_SBCK_005-13a>¶
詔書再三開諭曽無悛革但益憑陵忠勇之¶
徒皆思&KR0108;激朕悔於征伐務在含容以一夫¶
無良遂百姓罹禍安人忍恥初是素懷今東¶
作方興麥秋在近儻行侵抄深害農功一方¶
之人實足矜憫應與淮西接界州縣各委本¶
道都統節度都防禦&KR0475;練等使明申前勑嚴¶
設隄防務使農人遂其耕穫賊&KR0002;不先侵軼¶
但自保守封疆勿令越境&KR0064;犯田苗及有侵¶
掠務宣朝化以洽逺人仍於所在界首明加¶
招諭咸令知委¶
<pb:KR4c0039_SBCK_005-13b>¶
　　放淮西生口歸本貫勑¶
遷徙家郷分離骨肉有生之酷莫甚於斯朕¶
撫育兆人庶臻理道懲過不可以不罰原情¶
不可以不矜將推内恕之心用廣自新之路¶
應從李希烈作亂以來諸道所有擒獲淮西¶
生口配&KR0032;嶺南黔中等道冝一切釋放歸本¶
道其投降人等權於諸州縣安置者亦任各¶
從所適¶
　令諸道募靈武鎭守人詔¶
朕以寡德君臨兆人憂四鄙之不寧懼一物¶
<pb:KR4c0039_SBCK_005-14a>¶
之失所降心以懷戎狄期息征徭極慮以綏¶
烝&KR0058;冀遂安輯今夏岳牧咸能撫封九姓可¶
汗荐克敦好寰瀛之内期謂小康愛人雖發¶
於朕心濟理實由於藩輔豈惟菲薄所致於¶
兹然獨吐蕃&KR0018;恩背盟棄約尚勞師旅備禦¶
西陲亦頼方岳同心簡練傑俊&KR0135;其防鎭遏¶
彼奔衝數年以來邊境寧謐乃眷靈武實惟¶
雄藩扼東牧之咽喉控北門之管鍵軍懸㓂¶
邇地逺勢&KR0012;雖無交切之虞湏建乆安之䇿¶
朕屬慮於此殆今累年晨思廢飡暮想忘&KR0304;¶
<pb:KR4c0039_SBCK_005-14b>¶
征兵益戍則憚其勞師移人實邊又念其離¶
土朕欲令萬姓各遂所安抑而使人情有不¶
忍中懷結鬱罔知所從古人有言主憂臣憤¶
今朕憂矣將相牧守得不與我同其慮哉此¶
乃忠臣盡規之時勇士建功之日苟弘良筭¶
必有其人冝令諸道節度觀察使各於本管¶
諸色人中募能赴靈武鎭守者取其情願重¶
設賞科仍湏精選驍雄薄閑武藝便以本道¶
諸色錢物給付仍優厚裝束發赴上都毎道¶
各據所管州縣多少通計毎州所募多不得¶
<pb:KR4c0039_SBCK_005-15a>¶
過五十人少不減三十人&KR0002;欲將家口相隨¶
便給資糧同發遣如有戸貫在州者蠲免本¶
戸差科其官健到日朕當超資與官至鎭便¶
替朕之此意非務廣兵欲使四方驍雄俱到¶
塞上壯邊城士旅之氣杜戎醜窺伺之心方¶
岳信臣所當相悉勿令騷擾副我憂人¶
唐陸宣公集卷第五¶
<pb:KR4c0039_SBCK_005-15b>¶

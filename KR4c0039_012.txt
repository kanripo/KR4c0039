# -*- mode: mandoku-view -*-
#+TITLE: 翰苑集
#+DATE: 2015-09-23 10:18:02
#+PROPERTY: LASTPB  <md:KR4c0039_SBCK_011-1a>
#+PROPERTY: JUAN 12

¶
<md:KR4c0039_SBCK_012-1a>¶
<pb:KR4c0039_WYG_012-1a>
欽定四庫全書
　翰苑集巻十二　　　　　　唐　陸䞇　撰
　　奏草(二/)¶
　　　論敘遷幸之由狀¶
臣前日蒙恩召見陛下敘說涇原叛卒驚犯¶宫闕及初
行幸之事因自尅責辭旨過深臣¶奏云陛下引咎在躬
誠堯舜至徳之意臣竊¶有所見以為致今日之患者羣
臣之罪也陛¶下又曰卿以君臣之禮不忍歸過於朕故
<pb:KR4c0039_WYG_012-1b>
有<md:KR4c0039_SBCK_012-1b>¶此言然自古國家興衰皆有天命今遇此厄¶運雖則
是朕失徳亦因事不由人未及對詔¶之間陛下遂言及
宗祧涕泗交集主憂臣憤¶人理之常情激於衷不覺嗚
咽旋屬游瓌請¶對臣言未獲畢辭今輒上煩以盡愚懇
臣所¶謂致今日之患是羣臣之罪者非敢徒飾浮¶説茍
寬聖懐事皆有由言庶可復自胡羯稱¶亂遺患未除朝
廷因循久務容養事多僭越¶禮闕㑹朝陛下神武統天
將壹區宇乃命將¶帥四征不庭兇渠稽誅逆將繼亂兵
<pb:KR4c0039_WYG_012-2a>
連禍結<md:KR4c0039_SBCK_012-2a>¶行及三年徵師四方無逺不暨父子訣别夫¶妻
分離一人征行十室資奉居者有餽送之¶苦行者有鋒
刃之憂去留騷然而閭里不寜¶矣聚兵日衆供費日多
常賦不充乃令促限¶促限纔畢復命加徵加徵既殫又
使别配别¶配不足於是𣙜算之科設率貸之法興禁防¶
滋章條目纎碎吏不堪命人無聊生農桑廢¶於徵呼膏
血竭於笞捶市井愁苦室家怨咨¶兆庶嗷然而郡邑不
寜矣邉陲之戍用保封¶疆禁衞之師以備廵警二者或
<pb:KR4c0039_WYG_012-2b>
闕則生戎心<md:KR4c0039_SBCK_012-2b>¶國之大防莫重於此陛下急於靖難累遣
東¶征邉備空虛親軍寡弱尋又捜閱私牧以取¶馬簿責
將家以出兵凡有私牧者例元勲貴¶戚之門所謂將家
者皆統帥岳牧之後是乃¶嘗蒙親委或著忠勞復除征
徭固有常典今¶忽奪其畜牧事其子孫有乞假以給資
裝有¶破産以營卒乗道路悽憫部曲感傷貴位崇¶勲孰
不解體加以聚斂之法轂下尤嚴邸第¶侯王咸輸屋稅
禆販夫婦畢算緡錢貴而不¶見優近而不見異其為憤
<pb:KR4c0039_WYG_012-3a>
慼又甚諸方誅求<md:KR4c0039_SBCK_012-3a>¶轉繁庶類恐懼興發無已羣情動揺
朝野嚻¶然而京邑闗畿不寜矣陛下又以百度弛廢¶志
期肅清持義以掩恩任法以成理神斷失¶於太速睿察
傷於太精斷速則寡恕於人而¶疑似之間不容辯也察
精則多猜於物而臆¶度之際未必然也寡恕則重臣懼
禍反側之¶釁易生多猜則羣下防嫌茍且之風漸扇是¶
以叛亂繼起怨讟並興非常之虞億兆同慮¶惟陛下穆
然凝邃獨不得聞至使兇卒鼔行¶白晝犯闕重門無結
<pb:KR4c0039_WYG_012-3b>
草之禦環衞無誰何之<md:KR4c0039_SBCK_012-3b>¶人自古禍變之興未有若斯之
易豈不以乗¶我間隙因人&KR0157;離哉陛下有股肱之臣有
耳¶目之任有諫諍之列有備衞之司見危不能¶竭其誠
臨難不能効其死所謂致今日之患¶是羣臣之罪者豈
徒言歟聖旨又以家國興衰¶皆有天命今遇此厄運應
不由人者臣志性¶介劣學識庸淺凡是占算秘術都不
渉其源¶流至於興衰大端則嘗聞諸典籍書曰天視¶自
我人視天聽自我人聽又曰徳惟一動罔¶不吉徳二三
<pb:KR4c0039_WYG_012-4a>
動罔不凶惟吉凶不僭在人惟<md:KR4c0039_SBCK_012-5a>¶天降災祥在徳又曰天
難忱命靡常常厥徳保厥位厥徳靡常九有以亡此則
天所視聽皆因於人天降災祥皆考其徳非於人事之
外别有天命也故祖伊責紂之辭曰我生不有命在天
武王數紂之罪曰吾有命罔懲其侮此又捨人事而推
天命必不可之理也易曰自天祐之吉无不利仲尼以
為祐者助也天之所助者順也人之所助者信也履信
思乎順又以尚賢是以自天祐之吉无不利又曰危者
<pb:KR4c0039_WYG_012-4b>
安其位者也亡者保其存者也亂者有其理者也故君
子安而不忘危存而不¶忘亡理而不忘亂是以身安而
國家可保又¶曰視履考祥又曰吉凶者得失之象也夫
易¶之為書窮變知化其於性命可謂研精及乎¶論天人
祐助之由辯安危理亂之故必本於¶履行得失而吉凶
之報象焉此乃天命由人¶其義明矣春秋傳曰禍福無
門唯人所召又¶曰人受天地之中以生所謂命也是以
有動¶作威儀禮義之則以定命能者養之以福不¶能者
<pb:KR4c0039_WYG_012-5a>
敗以取禍禮記引詩而釋之曰大雅云<md:KR4c0039_SBCK_012-5b>¶殷之未喪師克
配上帝儀監于殷駿命不易¶言得衆則得國失衆則失
國也又引書而釋¶之曰康誥云惟命不于常言善則得
之不善¶則失之此則聖哲之意六經㑹通皆為禍福¶由
人不言盛衰有命盖人事著於下而天命¶降於上是以
事有得失而命有吉凶天人之¶間影響相準詩書已後
史傳相承理亂廢興¶大略可記人事理而天命降亂者
未之有也¶人事亂而天命降康者亦未之有也六經之
<pb:KR4c0039_WYG_012-5b>
教既如彼厯代明驗又如此尚恐其中有可<md:KR4c0039_SBCK_012-6a>¶疑者臣請
復以近事證之自頃征討頗頻刑¶網稍宻物力竭耗人
心驚疑如居風濤洶洶¶靡定上自朝列下達烝黎日夕
族黨聚謀咸¶憂必有變故旋屬涇原叛卒果如衆庶所
虞¶京師之人動逾億計固非悉知算術皆曉占¶書則明
致宼之由未必盡闗天命伏惟陛下¶鑒既往之深失建
將来之令圗拯宗社阽危¶刷億兆憤恥在於審察時變
博詢人謀王化¶聿修天祐自至恐不宜推引厄運謂為
<pb:KR4c0039_WYG_012-6a>
當然¶撓追咎之誠沮惟新之望臣聞理或生亂亂<md:KR4c0039_SBCK_012-6b>¶或資
理有以無難而失守有因多難而興邦¶理或生亂者恃
理而不修也亂或資理者遭¶亂而能懼也無難失守者
忽萬機之重而忘¶憂畏也多難興邦者渉庶事之艱而
知敕慎¶也今生亂失守之事則既徃不可復追矣其¶資
理興邦之業在陛下尅勵而謹修之當至¶危至難之機
得其道則興失其道則廢其間¶不容復有所悔也惟陛
下勤思焉熟計焉捨¶巳以從衆焉違欲以遵道焉逺憸
<pb:KR4c0039_WYG_012-6b>
佞而親忠¶直焉推至誠而去逆詐焉杜讒沮之路廣諫<md:KR4c0039_SBCK_012-7a>¶諍之門焉埽求利之法務息人之術焉録片¶善片能以
盡羣材焉忘小瑕小怨俾無棄物¶焉斯道甚易知甚易
行不勞神不苦力但在¶約之於心耳又陛下天資睿哲
有必致之具¶安得捨而不為哉斯道夕誓之於心則可
以¶感神明動天地朝施之於事則可以服庶類¶懐萬方
何憂乎亂人何畏乎厄運何患乎天¶下不寜昔太王以
避狄而興周文以百里而¶王是乃因危難而恢盛業由
<pb:KR4c0039_WYG_012-7a>
僻小而闡丕圗¶況陛下禀英姿承寳厯四海之利權由
已列<md:KR4c0039_SBCK_012-7b>¶聖之徳澤在人茍能増修蔑有不濟至如東¶北羣
孽荏苒逋誅涇原亂兵倉卒犯禁盖上¶元保祐陛下恐
陛下神武果斷有輕天下之¶心使知艱難將永福祚耳
伏願悔前禍以荅¶天戒新聖化以承天休勿謂時鍾厄
運而自¶疑勿謂事不由人而自解勤勵不息足致昇¶平
豈止盪滌祅氛旋復宫闕而已愚臣不勝¶區區憂國奉
君之至誠有所切辭不覺煩伏¶惟陛下不以人廢言不
<pb:KR4c0039_WYG_012-7b>
以言廢直千慮一得¶或有取焉謹奏<md:KR4c0039_SBCK_012-8a>¶
<pb:KR4c0039_WYG_012-8a>
　　　奉天論奏當今所切務狀¶
隠朝昨日奉宣聖旨逆賊雖退猶未收城令¶臣審思當
今所務何者最切具條録奏来者¶伏以初經大變海内
震驚無論順逆賢愚必¶皆企竦觀聽陛下一言失則四
方解體一事¶當則萬姓屬心動關安危不可不慎臣謂
當¶今急務在於審察羣情若羣情之所甚欲者¶陛下先
行之羣情之所甚惡者陛下先去之欲惡¶與天下同而
天下不歸者自古及今未之有¶也夫理亂之本繫於人
<pb:KR4c0039_WYG_012-8b>
心況乎當變故動揺<md:KR4c0039_SBCK_012-8b>¶之時在危疑向背之際人之所歸
則植人之¶所去則傾陛下安可不審察羣情同其欲惡¶
使億兆歸趣以靖邦家乎此誠當今之所急¶也然尚恐
為之不易者蓋以朝廷播越王命¶未行施之空言人或
不信何以言其然今天¶下之所欲者在息兵在安業天
下之所惡者¶在斂重在法苛陛下欲息兵則寇孽猶存
兵¶固不可息矣欲安業則征徭未罷業固未可¶安矣欲
薄斂則郡縣懼乏軍用令必不從矣¶欲去苛則行在素
<pb:KR4c0039_WYG_012-9a>
霽威嚴言且無驗矣此皆<md:KR4c0039_SBCK_012-9a>¶勢有所未制意有所未從雖
施於德音足慰¶来蘇之望而稽諸事實未符悔禍之誠
且動¶人以言者其感不深動人以行者其應必速¶盖以
言因事而易發行違欲而難成易發故¶有所未孚難成
故無思不服今陛下將欲平¶禍亂拯阽危恤烝黎安反
側既未有息人之¶實又乏於施惠之資唯當違欲以行
已所難¶布誠以除人所病乃可以彰追咎之意副惟¶新
之言若猶不然未見其可頃者竊聞輿議¶頗究羣情四
<pb:KR4c0039_WYG_012-9b>
方則患於中外意乖百辟又患<md:KR4c0039_SBCK_012-9b>¶於君臣道隔郡國之志
不達於朝廷朝廷之¶誠不升於軒陛上澤闕於下布下
情壅於上¶聞實事不必知知事不必實上下否隔於其¶
際真偽雜糅於其間聚怨嚻嚻騰謗籍籍欲¶無疑阻其
可得乎物論則然人心可見盖謂¶含𢎞聽納是聖主之
所難鬱抑猜嫌是衆情¶之所病伏惟陛下神無滯用鑒
必窮㣲愈其¶病而易其難如淬鋒潰疣決防注水耳可
以¶崇德美可以濟艱難陛下何慮不行而直為¶此懔懔
<pb:KR4c0039_WYG_012-10a>
也臣謂宜因文武羣官入參之日陛<md:KR4c0039_SBCK_012-10a>¶下特加延接親與
敘言備詢禍亂之由明示¶咎悔之意各使極言得失仍
令一一面陳軍¶務之際到即引對不拘時限用表憂勤
周公¶勤握髪吐餐而天下歸心則此義也又當假¶之優
禮恱以温顔言切而理惬者必賞導以¶盡其情識寡而
辭拙者亦容恕以嘉其意有¶諫諍無隠者願陛下叶成
湯改過之美襃其¶直而勿吝其非有謀猷可用者願陛
下體大¶禹拜言之誠奬其能而亟行其䇿至於匹夫¶片
<pb:KR4c0039_WYG_012-10b>
善采録不遺庶士傳言聽納無倦是乃緫<md:KR4c0039_SBCK_012-10b>¶天下之智以
助聰明順天下之心以施教令¶則君臣同志何有不從
逺邇歸心孰與為亂¶化疑梗為訢合易怨謗為謳歌浹
辰之間可¶使丕變陛下儻行之不猒用之得中從義如¶
轉圜進善如不及推廣此道足致和平其於¶昭德塞違
恐不止當今所急也慮有愚而近¶道事有要而似迂冀
垂睿思反覆詳覽必或¶無足觀採捨棄非遥謹奏
<pb:KR4c0039_WYG_012-11a>
　　　奉天論前所荅奏未施行狀¶
臣某言賊泚逋誅尚穴宫禁陛下思念宗廟<md:KR4c0039_SBCK_012-11a>¶痛傷黎元
仁孝交感至於憤激猥以急務下¶詢微臣臣雖鄙懦尊
慕仁義荷陛下知巳之¶遇感陛下思理之誠愚衷所懐
承問輒發不¶以淺深自揆不以喜怒上虞誠缺於周防
承¶順之規是亦忠於陛下一至之分也前奉詔¶問尋具
上陳請延羣臣稍與親接廣咨訪之¶路開諫諍之門通
壅鬱之情𢎞採拔之道自¶獻荅奏迨兹彌旬不聞施行
<pb:KR4c0039_WYG_012-11b>
不賜酬詰未審¶宸旨以為何如昧於忖量但務竭盡恐
由辭¶理蹇拙不能暢達事情慺慺血誠敢願披&KR0377;<md:KR4c0039_SBCK_012-11b>¶頻煩
黷冒豈不慙惶蓋犬馬感恩思効之心¶睠睠而不能自
止者也臣聞立國之本在乎¶得衆得衆之要在乎見情
故仲尼以謂人情¶者聖王之田言理道所由生也是則
時之否¶泰事之損益萬化所繫必因人情情有通塞¶故
否泰生情有薄厚故損益生通天下之情¶者莫智於聖
人盡聖人之心者莫深於易象¶其别卦也乾下坤上則
<pb:KR4c0039_WYG_012-12a>
曰泰坤下乾上則曰¶否其取象也損上益下則曰益損
下益上則¶為損乾為天為君坤為地為臣天在下而地<md:KR4c0039_SBCK_012-12a>¶處上於位乖矣而反謂之泰者上下交故也¶君在上而
臣處下於義順矣而反謂之否者¶上下不交故也氣不
交則庶物不育情不交¶則萬邦不和天氣下降地氣上
騰然後歳功¶成君澤下流臣誠上達然後理道立損益
之¶義亦猶是焉上約已而裕於人人必恱而奉¶上矣豈
不謂之益乎上蔑人而肆諸巳人必¶怨而叛上矣豈不
<pb:KR4c0039_WYG_012-12b>
謂之損乎然則上下交而¶泰不交而否自損者人益自
益者人損情之¶得失豈容易哉故喻君為舟喻人為水
水能<md:KR4c0039_SBCK_012-12b>¶載舟亦能覆舟舟即君道水即人情舟順水¶之道
乃浮違則沒君得人之情乃固失則危¶是以古先聖王
之居人上也必以其心從天¶下之心而不敢以天下之
人從其欲乃至兢¶兢業業一日二日萬㡬夫幾者事之
微也以¶聖人之德天子之尊且猶慎事之微乃至一¶日
萬慮豈不以居上接下懼失其情歟書曰¶人心惟危道
<pb:KR4c0039_WYG_012-13a>
心惟微微則萬幾之慮不得不¶精也危則覆舟之戒不
得不畏也夫揆物以¶意宣意以言言或是非莫若考於
有跡跡或<md:KR4c0039_SBCK_012-13a>¶成敗莫若驗於已行自昔王業盛衰君道得¶
失史冊盡在粲然可徵與衆同欲靡不興違¶衆自用靡
不廢從善納諫靡不固逺賢恥過¶靡不危故詩書稱堯
德則曰稽于衆捨巳從¶人數舜之功則曰眀四目達四
聦言務同欲¶也序禹之所由興則曰益贊于禹禹拜昌
言¶述湯之所以王則曰用人惟已改過不吝言¶能納諫
<pb:KR4c0039_WYG_012-13b>
也歌文王作周則曰濟濟多士文王¶以寜美武王尅殷
則曰亂臣十人同心同德¶言皆從善也堯舜禹湯文武
此六君者天下<md:KR4c0039_SBCK_012-13b>¶之盛王也莫不從諫以輔徳詢衆以成
功是¶則德益盛者慮益微功愈髙者意愈下及代¶之衰
也則道亦反焉故書曰紂有億兆夷人¶離心離德言違
衆也詩曰汝炰烋于中國斂¶怨以為德不眀爾德時無
背無側爾德不明¶以無陪無卿又曰雖無老成人尚有
典刑曽¶是莫聽大命以傾言逺賢也書曰謂人莫已¶若
<pb:KR4c0039_WYG_012-14a>
者亡詩曰惟彼不慎自獨俾臧自有肺腸¶俾人則狂言
自用也前史數桀紂之惡曰强¶足以拒諫辯足以飾非
言恥過也考得失於<md:KR4c0039_SBCK_012-14a>¶已行之迹鑒盛衰於已驗之符孰
失道而不¶衰孰得理而不盛報應以類影響不差胡可¶
不則而象之敬而畏之乎粤自秦漢暨于周¶隋其間將
厯千祀代興者非一姓繼覆者非¶一君雖所遇殊時所
為異迹然失衆必敗得¶衆必成與堯舜禹湯同務者必
興與桀紂幽¶厲同趣者必覆全失衆則全敗全得衆則
<pb:KR4c0039_WYG_012-14b>
全¶成多同於善則功多甚同於惡則禍甚善惡¶從類端
如貫珠成敗象行明若觀火此厯代¶之元龜也尚恐議
者曰時異事異臣請復為<md:KR4c0039_SBCK_012-14b>¶陛下粗舉近效之尤章章者
以辯焉太宗文皇帝以天縱之才有神器之重武定禍
亂文致太平威行如雷霆明照侔日月英略施於百務
聖功被於九歌固非庶品之所度量常情之所鑽仰然
猶兢兢畏慎懼失人心毎戒臣下獻規恒以危亡為慮
夙興聽理日旰忘勞公卿迭趨庭奏庶務評議得失與
<pb:KR4c0039_WYG_012-15a>
衆共之下無滯情上無私斷退朝之暇宴接侍臣諮訪
謀猷詢求過闕或論往古成敗或問人間事情毎言及
暗主亂朝則省懼自戒言及賢君理代則企竦思齊言
及稼穡艱難則上¶下相匡務遵勤儉言及閭閻疾苦則
君臣同¶慮議息征徭懋德懲違觸類滋長尚恐過言¶謬
舉既往難追每召宰相平章必遣諫官俱¶入小有頗失
隨即箴規得一善必遽命甄昇¶聽一諫必明加襃錫故
得時無闕事人樂輸¶誠又引文學之流更直宿於内署
<pb:KR4c0039_WYG_012-15b>
或講求典¶禮或諷誦詩書每至夜分情忘厭倦夫以太¶
宗之德美貞觀之理安且猶務得人心其勤¶若此是則
人心之於理道可一日而不接乎<md:KR4c0039_SBCK_012-15a>¶髙宗始年亦親聽納
故當時翕然歸美以為¶有貞觀之風兼賴遺澤在人先
範垂裕幸無¶改作俗以阜康數十年間天下無事承平
之¶業滋久倦勤之意頗彰燕居益深接下彌簡¶前哲之
耿光浸逺中宫之威柄潛移卒有嗣¶聖臨朝天授革命
豈不以經邦之道闕疇咨¶於大猷宴安之懐溺偏信於
<pb:KR4c0039_WYG_012-16a>
近狎馴致禍變¶幾將傾邦雖亂匪自他然其失一也弊
俗一¶靡餘風遂流訖神龍景雲之間皆嬖倖亂朝¶聦明
不達元宗躬定大難手振宏綱開懐納<md:KR4c0039_SBCK_012-15b>¶忠克已從諫尊
用舊老採拔羣才大臣不敢¶壅下情私昵不敢干公議
朝清道泰垂三十¶年謂化已行謂安可保耳目之娱漸
廣憂勤¶之志稍衰侈心一萌邪道並進貪權竊柄者¶則
曰德如堯舜矣焉用勞神承意趣媚者則¶曰時已太平
矣胡不為樂有深謀逺慮者謂¶之迂誕驚衆有讜言切
<pb:KR4c0039_WYG_012-16b>
諫者謂之誹謗邀名¶至尊收視於穆清上宰養威於廊
廟議曹以¶頌美為奉職法吏以識旨為當官司府以厚¶
斂為公忠權門以多賂為問望外寵持竊國<md:KR4c0039_SBCK_012-16a>¶之勢内寵
擅迴天之謠禍機熾然燄燄滋甚¶舉天下如居積薪之
上人人懼焚而朝廷相¶蒙曽莫之省日務遊宴方謂有
無疆之休大¶盗一興至今為梗豈不以忽於戒備逸於
居¶安憚忠骾之怫心甘䛕詐之從欲漸漬不聞¶其失以
至於大失者乎肅宗懲致宼之由藴¶撥亂之略虛受廣
<pb:KR4c0039_WYG_012-17a>
納同符乎太宗招延詢謀¶輟食廢寢洞啓誠腑推心與
人豁披胷襟忘¶已應物故得来蘇之望允塞配天之業
勃興¶先皇帝繼守㳟勤而益之以和惠惠則有感<md:KR4c0039_SBCK_012-16b>¶和則
有親雖時繼艱屯而衆不離析理尚寬¶大務因循而重
作為然於紫宸聽朝常限三¶人奏事亦宣諭德令課責
侍臣或賞其盡規¶或讓以容黙性本仁恕事多含𢎞諫
雖未從¶且不深忤情茍有阻終獲上通故君臣相安¶而
人亦小息陛下英姿逸辯邁絶人倫武略¶雄圖牢籠物
<pb:KR4c0039_WYG_012-17b>
表憤習俗以妨理任削平而在¶躬以明威照臨以嚴法
制斷流弊日久浚恒¶太深逺者驚疑而阻命逃死之亂
作近者畏¶懾而偷容避罪之態生君臣意乖上下情隔<md:KR4c0039_SBCK_012-17a>¶君務致理而下防誅夷臣將納忠又上慮欺¶誕故睿誠
不布於羣物物情不達於睿聦臣¶於往年曽任御史獲
奉朝謁僅欲半年陛下¶嚴&KR0201;髙居未嘗降旨臨問羣臣
跼蹐趨退亦¶不列事奏陳軒墀之間且未相諭宇宙之
廣¶何由自通雖復例對使臣别延宰輔既殊師¶錫且異
<pb:KR4c0039_WYG_012-18a>
公言未行者則戒以樞宻勿論已行¶者又謂之遂事不
諫漸生拘礙動渉猜嫌由¶是人各隠情以言為諱至於
變亂將起億兆¶同憂獨陛下恬然不知方謂太平可致
陛下<md:KR4c0039_SBCK_012-17b>¶以今日之所覩驗往時之所聞孰真孰虛何¶得何
失則事之通塞備詳之矣人之情偽盡¶知之矣烈聖升
降之效厯厯如彼當今理亂¶之由昭昭如此未有不興
於得衆殆於失人¶裕於僉諧蔽於偏信濟美因乎納諫
虧德由¶乎自賢善始本乎憂勤失全萌乎安泰今陛¶下
<pb:KR4c0039_WYG_012-18b>
將欲悔禍徼福去危從安若不循太宗創¶業之規襲肅
宗中興之理鑒天寶致亂之所¶以懲今者遷幸之所由
則何以孚聖懐彰令¶問新逺邇之聽歸反側之心乎前
承德音訪<md:KR4c0039_SBCK_012-18a>¶及庸鄙敢緣私議輒以獻聞自爾已来反覆¶
千慮愚智有分信非可移至今拳拳猶滯所¶見不勝愚
誠懇款謹復布露以聞臣某惶怖¶死罪謹言¶
　
　翰苑集巻十二

# -*- mode: mandoku-view; -*-
#+TITLE: 唐陸宣公集
#+DATE: 2015-09-11 08:05:40.604661
#+PROPERTY: ID KR4c0039
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 12
#+PROPERTY: FILE SB04n0200-012唐陸宣公翰苑集-卷第十二.
<pb:KR4c0039_SBCK_012-1a>¶
唐陸宣公集卷第十二　奏草卷第二¶
　論叙遷幸之由狀¶
　奉天奏當今所切務狀¶
　奉天論前所荅奏未施行狀¶
　　論叙遷幸之由狀¶
臣前日&KR0041;恩召見陛下叙說涇原叛卒驚犯¶
宫闕及&KR0004;行幸之事因自剋責辭旨過深臣¶
奏云陛下引咎在躬誠堯舜至德之意臣竊¶
有所見以爲致今日之患者羣臣之罪也陛¶
下又曰卿以君臣之禮不忍歸過於朕故有¶
<pb:KR4c0039_SBCK_012-1b>¶
此言然自古國家興衰皆有天命今遇此厄¶
運雖則是朕失德亦應事不由人未及對詔¶
之閒陛下遂言及宗祧涕泗交集主憂臣憤¶
人理之常情激於&KR0168;不覺嗚咽旋屬游瓌請¶
對臣言未獲畢辭今輒上煩以盡愚懇臣所¶
謂致今日之患是羣臣之罪者非敢徒飾浮¶
說苟寛聖懷事皆有由言庶可復自胡羯稱¶
亂遺患未除朝廷因循乆務容養事多&KR0427;越¶
禮闕㑹朝陛下神武統天將壹區宇乃命將¶
帥四征不庭兇渠稽誅逆將繼亂兵連禍結¶
<pb:KR4c0039_SBCK_012-2a>¶
行及三年徴師四方無逺不曁父子訣別夫¶
妻分離一人征行十室資奉居者有餽送之¶
苦行者有鋒刃之憂去留騷然而閭里不寧¶
矣聚兵日衆供費日多常賦不充乃令促限¶
促限&KR0138;畢復命加徴加徴旣殫又使別配別¶
配不足於是榷筭之科設率貸之法興禁防¶
滋章條目纎碎吏不堪命人無聊生農桑廢¶
於徴呼膏血竭於笞棰市井愁苦室家怨咨¶
兆庶嗷然而郡邑不寧矣邊陲之戍用保封¶
疆禁衛之師以備廵警二者或闕則生戎心¶
<pb:KR4c0039_SBCK_012-2b>¶
國之大防莫重於此陛下急於靖難累遣東¶
征邊備空虚親軍寡弱㝷又搜閱私牧以取¶
馬薄責將家以出兵凡有私牧者例元勲貴¶
戚之門所謂將家者皆統帥岳牧之後是乃¶
甞&KR0041;親委或著忠勞復除征傜固有常典今¶
忽奪其畜牧事其子孫有乞假以給資裝有¶
破産以營卒乗道路悽憫部曲感傷貴位崇¶
勲孰不解體加以聚斂之法轂下尤嚴邸第¶
侯王咸輸屋稅禆販夫婦畢筭緡錢貴而不¶
見優近而不見異其爲憤慼又甚諸方誅求¶
<pb:KR4c0039_SBCK_012-3a>¶
轉繁庶&KR0011;恐懼興發無已羣情動揺朝野嚻¶
然而京邑&KR0028;畿不寧矣陛下又以百度弛廢¶
志期肅清持義以掩恩任法以成理神斷失¶
於太速睿察傷於太精斷速則寡恕於人而¶
疑似之閒不容辯也察精則多猜於物而臆¶
度之際未必然也寡恕則重臣懼禍反側之¶
釁易生多猜則羣下防嫌苟且之風漸扇是¶
以叛亂繼起怨讟並興非常之虞億兆同慮¶
惟陛下穆然凝邃獨不得聞至使兇卒鼔行¶
白晝犯闕重門無結草之禦環衛無誰何之¶
<pb:KR4c0039_SBCK_012-3b>¶
人自古禍變之興未有若斯之易豈不以乗¶
我閒&KR0169;因人&KR0157;離哉陛下有股肱之臣有耳¶
目之任有諫諍之列有備衛之司見危不能¶
竭其誠臨難不能効其死所謂致今日之患¶
是羣臣之罪者豈徒言歟聖㫖又以家國興衰¶
皆有天命今遇此厄運應不由人者臣志性¶
介劣學識庸淺凡是占筭祕術都不渉其源¶
流至於興衰大端則甞聞諸典籍書曰天視¶
自我人視天聽自我人聽又曰德惟一動罔¶
不吉德二三動罔不凶惟吉凶不&KR0427;在人惟¶
<pb:KR4c0039_SBCK_012-4a>¶
<pb:KR4c0039_SBCK_012-5a>¶
者有其理者也故君子安而不忘危存而不¶
忘亡理而不忘亂是以身安而國家可保又¶
曰視履考祥又曰吉凶者得失之象也夫易¶
之爲書窮變知化其於性命可謂研精及乎¶
論天人祐助之由辯安危理亂之故必本於¶
履行得失而吉凶之報象焉此乃天命由人¶
其義明矣春秋傳曰禍福無門唯人所召又¶
曰人受天地之中以生所謂命也是以有動¶
作威儀禮義之則以定命能者養之以福不¶
能者敗以取禍禮記引詩而釋之曰大雅云¶
<pb:KR4c0039_SBCK_012-5b>¶
殷之未喪師克配上帝儀監于殷駿命不易¶
言得衆則得國失衆則失國也又引書而釋¶
之曰康誥云惟命不于常言善則得之不善¶
則失之此則聖哲之意六經㑹通皆爲禍福¶
由人不言盛衰有命蓋人事著於下而天命¶
降於上是以事有得失而命有吉凶天人之¶
間影響相准詩書巳後史傳相承理亂廢興¶
大略可記人事理而天命降亂者未之有也¶
人事亂而天命降康者亦未之有也六經之¶
教旣如彼歷代明驗又如此尚恐其中有可¶
<pb:KR4c0039_SBCK_012-6a>¶
疑者臣請復以近事證之自頃征討頗頻刑¶
網稍密物力竭耗人心驚疑如居風濤洶洶¶
靡定上自朝列下逹烝&KR0058;日夕族黨聚謀咸¶
憂必有變故旋屬涇原叛卒果如衆庶所虞¶
京師之人動逾億計固非悉知筭術皆曉占¶
書則明致㓂之由未必盡關天命伏惟陛下¶
鑒旣往之深失建將來之令圖拯宗社阽危¶
刷億兆憤恥在於審察時變愽詢人謀王化¶
聿修天祐自至恐不冝推引厄運謂爲當然¶
撓追咎之誠沮惟新之望臣聞理或生亂亂¶
<pb:KR4c0039_SBCK_012-6b>¶
或資理有以無難而失守有因多難而興&KR0022;¶
理或生亂者恃理而不修也亂或資理者遭¶
亂而能懼也無難失守者忽萬機之重而忘¶
憂畏也多難興&KR0022;者渉庶事之艱而知敕愼¶
也今生亂失守之事則旣往不可復追矣其¶
資理興&KR0022;之業在陛下剋勵而謹脩之當至¶
危至難之機得其道則興失其道則廢其閒¶
不容復有所悔也惟陛下勤思焉熟計焉捨¶
已以從衆焉違欲以遵道焉逺憸佞而親忠¶
直焉推至誠而去逆詐焉杜䜛沮之路廣諫¶
<pb:KR4c0039_SBCK_012-7a>¶
諍之門焉掃求利之法務息人之術焉録片¶
善片能以盡羣材焉忘小瑕小怨俾無棄物¶
焉斯道甚易知甚易行不勞神不苦力但在¶
約之於心耳又陛下天資睿哲有必致之具¶
安得捨而不爲哉斯道夕誓之於心則可以¶
感神明動天地朝施之於事則可以服庶類¶
懷萬方何憂乎亂人何畏乎厄運何患乎天¶
下不寧昔太公以避狄而興周文以百里而¶
王是乃因危難而恢盛業由僻小而闡丕圖¶
況陛下禀英姿承寳暦四海之利權由已列¶
<pb:KR4c0039_SBCK_012-7b>¶
聖之德澤在人苟能増修蔑有不濟至如東¶
北羣孽荏苒逋誅涇原亂兵倉卒犯禁蓋上¶
玄保祐陛下恐陛下神武果斷有輕天下之¶
心使知艱難將永福祚耳伏願悔前禍以荅¶
天戒新聖化以承天休勿謂時鍾厄運而自¶
疑勿謂事不由人而自解勤勵不息足致昇¶
平豈止盪滌祅氛旋復宫闕而巳愚臣不勝¶
區區憂國奉君之至誠有所切辭不&KR0116;煩伏¶
惟陛下不以人廢言不以言廢直千慮一得¶
或有取焉謹奏¶
<pb:KR4c0039_SBCK_012-8a>¶
　　奉天論奏當今所切務狀¶
隱朝昨日奉宣聖旨逆賊雖退猶未收城令¶
臣審思當今所務何者最切具條録奏來者¶
伏以&KR0004;經大變海内震驚無論順逆賢愚必¶
皆企竦觀聽陛下一言失則四方解體一事¶
當則萬姓屬心動&KR0028;安危不可不愼臣謂當¶
今急務在於審察羣情&KR0002;羣情之所甚欲者¶
陛下先行之羣情之所甚惡者陛下先去之欲惡¶
與天下同而天下不歸者自古及今未之有¶
也夫理亂之本繫於人心況乎當變故動揺¶
<pb:KR4c0039_SBCK_012-8b>¶
之時在危疑向背之際人之所歸則植人之¶
所去則傾陛下安可不審察羣情同其欲惡¶
使億兆歸趣以靖&KR0022;家乎此誠當今之所急¶
也然尚恐爲之不易者蓋以朝廷播越王命¶
未行施之空言人或不信何以言其然今天¶
下之所欲者在息兵在安業天下之所惡者¶
在斂重在法苛陛下欲息兵則宼孽猶存兵¶
固不可息矣欲安業則征徭未罷業固未可¶
安矣欲薄斂則郡縣懼乏軍用令必不從矣¶
欲去苛則行在素霽威嚴言且無驗矣此皆¶
<pb:KR4c0039_SBCK_012-9a>¶
勢有所未制意有所未從雖施於德音足慰¶
來蘇之望而稽諸事實未符悔禍之誠且動¶
人以言者其感不深動人以行者其應必速¶
蓋以言因事而易發行違欲而難成易發故¶
有所未孚難成故無思不服今陛下將欲平¶
禍亂拯阽危恤&KR0058;烝安反側旣未有息人之¶
實又乏於施惠之資唯當違欲以行已所難¶
布誠以除人所病乃可以彰追咎之意副惟¶
新之言若猶不然未見其可頃者竊聞輿議¶
頗究羣情四方則患於中外意乖百辟又患¶
<pb:KR4c0039_SBCK_012-9b>¶
於君臣道隔郡國之志不逹於朝廷朝廷之¶
誠不&KR0155;於軒陛上澤闕於下布下情壅於上¶
聞實事不必知知事不必實上下否隔於其¶
際眞僞雜糅於其間聚怨嚻嚻騰謗藉藉欲¶
無疑阻其可得乎物論則然人心可見蓋謂¶
含弘聽納是聖主之所難鬱抑猜嫌是衆情¶
之所病伏惟陛下神無滯用鑒必窮微愈其¶
病而易其難如淬鋒潰疣决防注水耳可以¶
崇德美可以濟艱難陛下何慮不行而直爲¶
此懔懔也臣謂冝因文武羣官入叅之日陛¶
<pb:KR4c0039_SBCK_012-10a>¶
下特加延揖親與敘言備詢禍亂之由明示¶
咎悔之意各使極言得失仍令一一面陳軍¶
務之除到即引對不拘時限用表憂勤周公¶
勤握髮吐餐而天下歸心則此義也又當假¶
之優禮恱以温顔言切而理愜者必賞導以¶
盡其情識寡而辭拙者亦容恕以嘉其意有¶
諫諍無隱者願陛下叶成湯改過之美褒其¶
直而勿&KR0532;其非有謀猷可用者願陛下體大¶
禹拜言之誠&KR0324;其能而亟行其䇿至於匹夫¶
片善採録不遺庶士傳言聽納無倦是乃揔¶
<pb:KR4c0039_SBCK_012-10b>¶
天下之智以助聦明順天下之心以施教令¶
則君臣同志何有不從逺邇歸心孰與爲亂¶
化疑梗爲訢合易怨謗爲謳歌浹辰之間可¶
使丕變陛下儻行之不猒用之得中從義如¶
轉圎進善如不及推廣此道足致和平其於¶
昭德塞違恐不止當今所急也慮有愚而近¶
道事有要而似迂冀垂睿思反覆詳覽必或¶
無足觀採捨棄非遥謹奏¶
　　奉天論前所荅奏未施行狀¶
臣某言賊泚逋誅尚穴宫禁陛下思念宗廟¶
<pb:KR4c0039_SBCK_012-11a>¶
痛傷&KR0058;元仁孝交感至於憤激猥以急務下¶
詢微臣臣雖鄙懦尊慕仁義荷陛下知已之¶
遇感陛下思理之誠愚&KR0168;所懷承問輙發不¶
以淺深自揆不以喜怒上虞誠缺於周防承¶
順之規是亦忠於陛下一至之分也前奉詔¶
問㝷具上陳請延羣臣稍與親接廣咨訪之¶
路開諫諍之門通壅鬱之情弘採拔之道自¶
獻荅奏迨兹彌旬不聞施行不賜酬詰未審¶
宸旨以爲何如昧於忖量但務竭盡恐由辭¶
理蹇拙不能暢逹事情慺慺血誠敢願披瀝¶
<pb:KR4c0039_SBCK_012-11b>¶
頻煩黷冒豈不慙惶蓋犬馬感恩思效之心¶
睠睠而不能自止者也臣聞立國之本在乎¶
得衆得衆之要在乎見情故仲尼以謂人情¶
者聖王之田言理道所由生也是則時之否¶
泰事之損益萬化所繫必因人情情有通塞¶
故否泰生情有薄厚故損益生通天下之情¶
者莫智於聖人盡聖人之心者莫深於易象¶
其別卦也乾下坤上則曰泰坤下乾上則曰¶
否其取象也損上益下則曰益損下益上則¶
爲損乾爲天爲君坤爲地爲臣天在下而地¶
<pb:KR4c0039_SBCK_012-12a>¶
處上於位乖矣而反謂之泰者上下交故也¶
君在上而臣處下於義順矣而反謂之否者¶
上下不交故也氣不交則庶物不育情不交¶
則萬&KR0022;不和天氣下降地氣上騰然後歳功¶
成君澤下流臣誠上逹然後理道立損益之¶
義亦由是焉上約已而&KR0073;於人人必恱而奉¶
上矣豈不謂之益乎上蔑人而肆諸已人必¶
怨而叛上矣豈不謂之損乎然則上下交而¶
泰不交而否自損者人益自益者人損情之¶
得失豈容易哉故喻君爲舟喻人爲水水能¶
<pb:KR4c0039_SBCK_012-12b>¶
載舟亦能覆舟舟即君道水即人情舟順水¶
之道乃浮違則没君得人之情乃固失則危¶
是以古先聖王之居人上也必以其心從天¶
下之心而不敢以天下之人從其欲乃至兢¶
兢業業一日二日萬幾夫幾者事之微也以¶
聖人之德天子之尊且猶愼事之微乃至一¶
日萬慮豈不以居上接下懼失其情歟書曰¶
人心惟危道心惟微微則萬幾之慮不得不¶
精也危則覆舟之戒不得不畏也夫揆物以¶
意宣意以言言或是非莫&KR0002;考於有跡跡或¶
<pb:KR4c0039_SBCK_012-13a>¶
成敗莫&KR0002;驗於巳行自昔王業盛衰君道得¶
失史&KR0125;盡在粲然可徴與衆同欲靡不興違¶
衆自用靡不廢從善納諫靡不固逺賢恥過¶
靡不危故詩書稱堯德則曰稽于衆捨已從¶
人數舜之功則曰明四目逹四聦言務同欲¶
也序禹之所由興則曰益賛于禹禹拜昌言¶
述湯之所以王則曰用人惟已改過不&KR0532;言¶
能納諫也歌文王作周則曰濟濟多士文王¶
以寧美武王剋殷則曰亂臣十人同心同德¶
言皆從善也堯舜禹湯文武此六君者天下¶
<pb:KR4c0039_SBCK_012-13b>¶
之盛王也莫不從諫以輔德詢衆以成功是¶
則德益盛者慮益微功愈髙者意愈下及代¶
之衰也則道亦反焉故書曰紂有億兆夷人¶
離心離德言違衆也詩曰汝炰烋于中國斂¶
怨以爲德不明爾德時無背無側爾德不明¶
以無陪無卿又曰雖無老成人尚有典刑曽¶
是莫聽大命以傾言逺賢也書曰謂人莫已¶
&KR0002;者亡詩曰惟彼不愼自獨俾臧自有肺膓¶
俾人卒狂言自用也前史數桀紂之惡曰強¶
足以拒諌辯足以飾非言恥過也考得失於¶
<pb:KR4c0039_SBCK_012-14a>¶
巳行之迹鑒盛衰於巳驗之符孰失道而不¶
衰孰得理而不盛報應以&KR0011;影響不差胡可¶
不則而象之敬而畏之乎粤自秦漢曁于周¶
隋其間將歷千祀代興者非一姓繼覆者非¶
一君雖所遇殊時所爲異迹然失衆必敗得¶
衆必成與堯舜禹湯同務者必興與桀紂幽¶
厲同趣者必覆全失衆則全敗全得衆則全¶
成多同於善則功多甚同於惡則禍甚善惡¶
從&KR0011;端如貫珠成敗象行明&KR0002;觀火此歷代¶
之元&KR0027;也尚恐議者曰時異事異臣請復爲¶
<pb:KR4c0039_SBCK_012-14b>¶
<pb:KR4c0039_SBCK_012-14b>¶
賢君理代則企竦思齊言及稼穡艱難則上¶
下相匡務遵勤儉言及閭閻疾苦則君臣同¶
慮議息征傜懋德懲違觸&KR0011;滋長尚恐過言¶
謬舉旣往難追毎召宰相平章必遣諫官俱¶
入小有頗失隨即箴規得一善必遽命甄昇¶
聽一諫必明加褒錫故得時無闕事人樂輸¶
誠又引文學之流更直&KR0043;於内署或講求典¶
禮或諷誦詩書毎至夜分情忘厭倦夫以太¶
宗之德美貞觀之理安且猶務得人心其勤¶
&KR0002;此是則人心之於理道可一日而不接乎¶
<pb:KR4c0039_SBCK_012-15a>¶
髙宗始年亦親聽納故當時翕然歸美以爲¶
有貞觀之風兼頼遺澤在人先範垂&KR0073;幸無¶
改作俗以阜康數十年間天下無事承平之¶
業滋乆倦勤之意頗彰燕居益深接下彌簡¶
前哲之耿光浸逺中宫之威柄潛移卒有嗣¶
聖臨朝天授革命豈不以經&KR0022;之道闕疇咨¶
於大猷宴安之懷溺偏信於近狎馴致禍變¶
幾將傾&KR0022;雖亂匪自他然其失一也弊俗一¶
靡餘風遂流訖神龍景雲之間皆嬖倖亂朝¶
聦明不逹玄宗躬定大難手振宏綱開懷納¶
<pb:KR4c0039_SBCK_012-15b>¶
忠剋己從諫尊用舊老採拔羣才大臣不敢¶
壅下情私昵不敢干公議朝清道泰垂三十¶
年謂化已行謂安可保耳目之娱漸廣憂勤¶
之志稍衰侈心一萌邪道並進貪權竊柄者¶
則曰德如堯舜矣焉用勞神承意趣媚者則¶
曰時已太平矣胡不爲樂有深謀逺慮者謂¶
之迃誕驚衆有讜言切諫者謂之誹謗邀名¶
至尊收視於穆清上宰養威於廊廟議曹以¶
頌美爲奉職法吏以識旨爲當官司府以厚¶
斂爲公忠權門以多賂爲問望外寵持竊國¶
<pb:KR4c0039_SBCK_012-16a>¶
之勢内寵檀廻天之謡禍機熾然&KR0395;&KR0395;滋甚¶
舉天下如居積薪之上人人懼焚而朝廷相¶
&KR0041;曽莫之省日務遊宴方謂有無疆之休大¶
盗一興至今爲梗豈不以忽於戒備逸於居¶
安憚忠骾之怫心甘䛕詐之從欲漸漬不聞¶
其失以至於大失者乎肅宗懲致宼之由藴¶
發亂之略虚受廣納同符乎太宗招延詢謀¶
輟食廢寢洞啓誠腑推心與人豁披&KR0489;&KR0109;忘¶
己應物故得來蘇之望允塞配天之業勃興¶
先皇帝繼守恭勤而益之以和惠惠則有感¶
<pb:KR4c0039_SBCK_012-16b>¶
和則有親雖時繼艱屯而衆不離析理尚寛¶
大務因循而重作爲然於紫宸聽朝常限三¶
人奏事亦宣諭德令課責侍臣或賞其盡規¶
或讓以容黙性本仁恕事多含弘諫雖未從¶
且不深忤情苟有阻終獲上通故君臣相安¶
而人亦小息陛下英姿逸辯邁絶人倫武略¶
雄圖牢寵物表憤習俗以妨理任削平而在¶
躬以明威照臨以嚴法制斷流弊自乆浚恒¶
太深逺者驚疑而阻命逃死之亂作近者畏¶
懾而偷容避罪之態生君臣意乖上下情隔¶
<pb:KR4c0039_SBCK_012-17a>¶
君務致理而下防誅夷臣將納忠又上慮欺¶
誕故睿誠不布於羣物物情不逹於睿聦臣¶
於往年曽任御史獲奉朝謁僅欲半年陛下¶
嚴䆳髙居未甞降旨臨問羣臣跼蹐趨退亦¶
不列事奏陳軒墀之閒且未相諭宇宙之廣¶
何由自通雖復例對使臣别延宰輔旣殊師¶
錫且異公言未行者則戒以樞宻勿論巳行¶
者又謂之遂事不諫漸生拘礙動渉猜嫌由¶
是人各隱情以言爲諱至於變亂將起億兆¶
同憂獨陛下恬然不知方謂太平可致陛下¶
<pb:KR4c0039_SBCK_012-17b>¶
以今日之所覩驗往時之所聞孰眞孰虚何¶
得何失則事之通塞備詳之矣人之情僞盡¶
知之矣列聖升降之效歷歷如彼當今理亂¶
之由昭昭如此未有不興於得衆殆於失人¶
&KR0073;於僉諧蔽於偏信濟美因乎納諫虧德由¶
乎自賢善始本乎憂勤失全萌乎安泰今陛¶
下將欲悔禍徼福去危從安&KR0002;不循太宗創¶
業之規襲肅宗中興之理鑒天寳致亂之所¶
以懲今者遷幸之所由則何以孚聖懷彰令¶
問新逺邇之聽歸反側之心乎前承德音訪¶
<pb:KR4c0039_SBCK_012-18a>¶
及庸鄙敢縁斯議輒以獻聞自爾巳來反覆¶
千慮愚智有分信非可移至今拳拳猶滯所¶
見不勝愚誠懇&KR0323;謹復布露以聞臣某惶怖¶
死罪謹言¶
唐陸宣公集卷第十二¶
<pb:KR4c0039_SBCK_012-18b>¶

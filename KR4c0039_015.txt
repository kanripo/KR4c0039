# -*- mode: mandoku-view; -*-
#+TITLE: 唐陸宣公集
#+DATE: 2015-09-11 08:05:40.746832
#+PROPERTY: ID KR4c0039
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 15
#+PROPERTY: FILE SB04n0200-015唐陸宣公翰苑集-卷第十五.
<pb:KR4c0039_SBCK_015-1a>¶
唐陸宣公集卷第十五　奏草卷第五¶
　興元論解姜公輔狀¶
　又荅論姜公輔狀¶
　興元論請優&KR0324;曲環所領將士狀¶
　興元論解蕭復狀¶
　又荅論蕭復狀¶
　興元論續從賊中赴行在官狀¶
　　　興元論解姜公輔狀¶
右欽漵奉宣聖旨縁唐安公主喪亡不可向¶
此間遷厝權令造一塔安置待收復京城即¶
<pb:KR4c0039_SBCK_015-1b>¶
擬將歸以禮葬送所造塔役功費用亦甚微¶
小都不合是宰相所論之事姜公輔忽有表¶
奏都無道理但欲指朕過失擬自取名朕本¶
拔擢將爲腹心今却如此豈不負朕至深卿¶
冝商量如何穩便者公輔頃在翰林與臣乆¶
同職任臣今據理辨直則渉於私黨之嫌希¶
旨順承則違於匡輔之義渉嫌止貽於身患¶
違義實玷於君恩徇身忘君臣之恥也别嫌¶
奬義主之明也臣今不敢冒行所恥亦頼陛¶
下明聖而鑒焉古語有之順旨者愛所由來¶
<pb:KR4c0039_SBCK_015-2a>¶
逆意者惡所從至故人臣皆爭順旨而避逆意¶
非忘家爲國&KR0162;身成君者誰能犯顔色觸忌¶
諱建一言開一&KR0003;哉是以哲后興王知其&KR0002;¶
此求諌如不及納善如轉圎諒直者嘉之訐¶
犯者義之愚淺者恕之狂誕者容之仍慮驕¶
汰之易滋而忠實之不聞也於是置敢諌之¶
鼔植告善之旌懸戒愼之鞀立司過之士猶¶
懼其未也又設官制以言爲常由是有史爲¶
書瞽爲詩工誦箴諌大夫規誨士傳言庶人¶
謗尚恐其怠也每歳孟春遒人以木鐸徇于¶
<pb:KR4c0039_SBCK_015-2b>¶
路而振警之官師相規工執蓺事以諌其或¶
不恭&KR0022;有常刑然非明智不能招直言非聖¶
德不能求過行招直則其智彌大求過則其¶
德彌光唯衰亂之朝闇惑之主則必諱其過¶
行忿其直言以阿䛕爲納忠以諌爭爲&KR0045;惡¶
怨讟溢於下國而耳不欲聞腥德逹于上天¶
而心不求寤迨乎㒹覆猶未知非情之昬迷¶
乃至於是故明者廣納以成德闇者獨用而¶
敗身成敗之途千古相襲與敗同轍者罔不¶
覆與成同&KR0100;者罔不昌以陛下日月之明江¶
<pb:KR4c0039_SBCK_015-3a>¶
海之量自當矯夏癸殷辛拒諫飾非之慝協¶
大禹成湯拜言改過之誠矧又時運方屯物¶
情猶鬱乃是陛下握髮吐哺之日宵衣旰食¶
之辰士無賢愚咸冝録用言無大小皆務招¶
延固不可復有忤逆之嫌甘辛之忌也夫君¶
人者以衆智爲智以衆心爲心恒恐一夫不¶
盡其情一事不得其理孜孜訪納唯善是求¶
豈但從諌不咈而巳哉乃至求謗言聽輿誦¶
葑菲不以下體而不採故英華靡遺芻蕘不¶
以賤品而不詢故幽隱必逹今公輔官在諌¶
<pb:KR4c0039_SBCK_015-3b>¶
議任居宰衡獻替彌綸乃其職分比於芻蕘¶
葑菲豈不優而且重哉此理之常奚足恠也¶
縱使引喻非當不猶愈於輿誦乎矯激過深¶
不猶愈於謗言乎晉文聽輿人之誦而霸業¶
興虞舜設誹謗之木而帝德廣斯實聖賢之¶
髙躅陛下何疾焉聖旨又以造塔役費微小¶
非宰臣所論之事下臣愚戇竊謂不然當問¶
理之是非豈論事之大小若造塔爲是役雖¶
大而作之何傷&KR0002;造塔爲非費雖小而言者¶
何罪夫小者大之漸微者著之萌故君子愼¶
<pb:KR4c0039_SBCK_015-4a>¶
初聖人有戒知幾者所貴乎不逺而復制理¶
者必在於未亂之前本立輔臣置之左右朝¶
夕納誨意在防微微而弼之乃其職也㳙㳙¶
不遏終變桑田燄燄靡除卒燎原野流煽巳¶
甚禍災巳成雖欲救之固無及矣書曰不矜¶
細行終累大德易曰小人以小善爲無益而¶
不爲也以小惡爲無傷而不去也故惡積而¶
不可掩罪大而不可解然則小之不可不愼¶
也如此陛下安得使之勿論乎虞書載咎繇¶
之言曰兢兢業業一日二日萬幾兢兢愼也¶
<pb:KR4c0039_SBCK_015-4b>¶
業業危也幾者動之微也唐虞之際主聖臣¶
賢庶績咸熈萬&KR0022;巳協而猶上下相戒旣愼¶
且危慮事之微日至萬數然則微之不可不¶
重也如此陛下又安可忽而勿念乎舜之爲¶
君始作&KR0238;器羣臣固爭咸謂非冝&KR0238;器之爲¶
用也甚堅其爲費也蓋寡然猶相繼諷諌者¶
豈不欲杜其漸而愼其初歟是知君臣之間¶
義同一體事罔大小相須而成故舜命其臣¶
曰作朕股肱耳目夫股肱之奉元首不以煩¶
細而闕於運行耳目之助於心靈不以么微¶
<pb:KR4c0039_SBCK_015-5a>¶
而廢於視聽是以臣子之於君父也盡其敬¶
而敬焉盡其愛而愛焉敬則願極於尊榮愛¶
則懼䧟於過惡萬&KR0022;&KR0058;獻莫不皆然而況位¶
列朝廷任當輔弼主辱與辱主安與安此而¶
不言誰復言者禮曰近而不諫則尸利也若¶
宰相者可謂近矣事或乖悮得無諫乎武丁¶
賢君也𫝊&KR0003;賢相也而武丁引金作礪以命¶
其相&KR0003;諭木從繩以戒其君是則輔弼之任¶
匡救攸屬巨細之事悉冝盡規陛下所言役¶
費微小非宰相所論之事又謂指朕過失擬¶
<pb:KR4c0039_SBCK_015-5b>¶
自取名此誠異乎愚臣之所聞是以願披肺¶
腸而不敢自黙者也若以諫爭爲指過則剖¶
心之主不冝見罪於哲王若以諫爭爲取名¶
則匪躬之臣不應垂訓於聖典獻替列職竟¶
使奚爲左右有人復將焉用臣竊謂指過以¶
示直固不如改過以見稱進諫以取名固不¶
如納諫之爲美假有意將指過諫以取名但¶
能聞善而遷見諫不逆則所指者適足以彰¶
陛下莫大之善所取者適足以資陛下無疆¶
之休因而利焉所獲多矣儻或怒其指過而¶
<pb:KR4c0039_SBCK_015-6a>¶
不改則陛下招惡直之譏黜其取名而不容¶
則陛下&KR0013;違諫之謗是乃掩已過而過彌著¶
損彼名而名益彰果而行之所失大矣一獲¶
一失可不愼乎伏願嘉忤㫖之忠祛逆耳之¶
吝平積憤之氣弭逆詐之情然後試以愚言¶
反覆叅校庶臻至理且亮微誠謹奏¶
　　　又荅論姜公輔狀¶
右欽漵奉宣聖旨省卿所奏公輔事冝雖甚¶
知卿盡忠然似未㑹朕意朕意以公輔才行¶
共宰相都不相當在奉天時早欲停罷後因¶
<pb:KR4c0039_SBCK_015-6b>¶
公輔辭退朕已對面許訖尋屬懷光背叛遂¶
且因循容到山南公輔知朕必擬移改所以¶
固論造塔事賣直取名據此用心豈是良善¶
朕所以惆悵者秖縁如此卿今疑朕不能納¶
諫殊乖本意者臣以戇執務在朴忠推理而¶
言有懷必盡睿意玄妙非几所窺如臣懵昧¶
之材且無希伺之志奏報失旨冝其固然所¶
冀録微&KR0323;而矜至愚實天下幸甚古人有言¶
曰明主者可以理奪又曰主聖則臣直今陛¶
下禀天縱之才備明聖之資臣若抱理莫伸¶
<pb:KR4c0039_SBCK_015-7a>¶
守直不固上虧至化罪莫大焉輒復據直道¶
而理其前言惟陛下留意幸察臣竊以領覽¶
萬機必先虚其心鑑鏡羣情必先誠其意蓋¶
以心不虚則物或見阻意不誠則人皆可疑¶
阻於物者物亦阻焉疑於人者人亦疑焉萬¶
物阻之兆人疑之將欲感人心致於和平盡¶
物理使無紕繆是由却行而求及前人也無¶
乃愈踈乎孔子曰不遷怒不億不信豈非懼¶
於肆情逞憾以至于失中違道者哉臣之區¶
區志欲匡輔是以前者奏䟽願陛下平積憤¶
<pb:KR4c0039_SBCK_015-7b>¶
<pb:KR4c0039_SBCK_015-7b>¶
雖善而奚爲諫有可從人雖咎而寧捨古先¶
聖王所以採葑菲詢芻蕘傳謗言用&KR0311;怨急¶
於聽納乃至於斯其意無他惟義所在願陛¶
下不以憎嫌而遺其片善不務精察而謂之¶
大明忠言者利於行而咈於情唯計慮至熟¶
乃能無忤幸紆宸鑒更審所冝謹奏¶
　　　興元論請優奬曲環所領將士狀¶
右曲環所領一軍悉是朱泚部曲或頃在鳯¶
翔所管或本從河朔同來後因汴宋用兵權¶
抽赴彼應援所以行營將士猶舉幽隴爲名¶
<pb:KR4c0039_SBCK_015-8a>¶
今之元兇乃其舊帥歧下則楚琳助亂薊門¶
則朱滔黨姦獨此偏師漂然河上其營幕則¶
&KR0009;于他土其家屬則䧟於匪人又屬汴路姦¶
虞浚城䧟覆糧餉屢絶資裝乆殫士卒常情¶
固難安處是冝潰歸舊管否則散適樂郊而¶
曲環撫之悉無離叛孤軍自守亦不苟從處¶
危能安聞難輒赴甚推齊肅累著功勲近日¶
將帥之中罕有如環之比考其才節絶有過¶
人但縁羇寓多時窮匱轉甚繼陳章奏言極¶
酸辛告急朝廷則力未能救求哀郡府則人¶
<pb:KR4c0039_SBCK_015-8b>¶
莫見憂覽其辭情可謂流涕&KR0002;失於應接則¶
終以危亡良將義徒實在深惜願陛下不以¶
常人遇之不以常事遣之方今勢可相資唯¶
有江左完實恐須密勑韓滉切令贍恤此軍¶
器甲衣糧咸使周足因賜劉洽手詔亦委加¶
意保持&KR0002;得自存必有成績非艱難無以表¶
特操非英聖不能全異才有功見知人必恱¶
勸臣不勝區區爲國奬善拯危之意謹啓事¶
以聞謹奏¶
　　　興元論解蕭復狀¶
<pb:KR4c0039_SBCK_015-9a>¶
右欽漵齎蕭復表示臣兼奉宣聖旨朕比縁¶
李懷光兇狂權且就此迴避山南旣與京畿¶
接近指麾兵馬日望收城今蕭復勸朕令幸¶
江陵表狀之中張皇頗甚朕不㑹其意昨問¶
從一從一亦甚驚恠不知事由蕭復奏事官¶
李充朕適喚對共語亦似不是純良此人莫¶
是李承昭家子弟否卿冝審看蕭復表中意¶
趣斟酌奏來者臣伏覩其表兼揣其情蓋以¶
逺路傳聞事多失實大臣獻納務且竭誠雖¶
有過當之虞失中之䇿但冝勿用不足爲尤¶
<pb:KR4c0039_SBCK_015-9b>¶
何則駐蹕奉天屯難巳甚況又不駐艱危可¶
知蕭復備位樞衡奉使宣撫忽聞變故寧免¶
驚憂梁岷之間窮隘特甚輦輓攸止資奉實¶
難凡在戀主之誠各懷徯后之志是以延賞¶
奉迎於西蜀韓滉望幸於東吴此乃臣子之¶
常情古今之通理蕭復所請亦𩔖於斯事雖¶
非冝意則可恕李充頃任御史臣嘗與之同¶
寮其人是故福建觀察使李椅之男共承昭¶
房從巳逺才頗通敏性亦温恭宗族之中足¶
稱佳器伏願更廣詢訪方驗臣言不誣謹奏¶
<pb:KR4c0039_SBCK_015-10a>¶
　　　又荅論蕭復狀¶
右欽漵奉宣聖旨卿所奏蕭復事朕巳具¶
悉假使更無别意終是不識事冝今廵行諸¶
道轉恐事多乖失縁孟皡年老今欲除蕭復¶
爲福建觀察使便令赴任去就亦應得所卿意¶
以爲何如者伏以將相之任所委皆崇中外¶
迭居亦是常理然君臣有禮進退不可以不¶
全理體有冝本末不可以不稱頃盗興都邑¶
駕適郊畿陛下悔征賦之殷繁念&KR0058;元之困¶
悴誕降慈㫖深示憫傷特遣大臣普詢疾苦¶
<pb:KR4c0039_SBCK_015-10b>¶
本期還報將議優蠲衆情顒顒日望上逹今¶
若未終前命遽授逺藩則是膏澤將布而復¶
收渙汗巳發而中廢事旣失望人何以觀斯¶
乃進退之禮不全本末之冝不稱謂爲得所¶
臣實疑之儻慮事乖方不欲淹留在外則當¶
諭以詔旨促其歸程逺郡廵歷未周但令副¶
介分往待其復命親訪物情革弊垂恩用符¶
德號使務旣畢能否益彰徐擇所冝以圖進¶
退庶於事體允得厥中謹奏¶
　　　興元論續從賊中赴行在官等狀¶
<pb:KR4c0039_SBCK_015-11a>¶
右欽漵奉宣聖旨近日往往有卑官從山北¶
來皆稱自京城偷路奔赴行在大都此輩多¶
非良善有一邢建論&KR0003;賊中體勢語最張皇¶
察其事情頗是窺覘今且令留在一處安置¶
如此之𩔖更有數人若不根尋恐有姦計卿¶
冝商量如何穩便者臣伏以任揔百揆者與¶
一職之守不同富有萬國者與百揆之體復¶
異蓋尊領其要卑主其詳尊尚恢弘卑務近¶
細是以練覈小事糺察微姦此有司之守也¶
維御萬樞選建庶長揔綱而衆目咸舉明邇¶
<pb:KR4c0039_SBCK_015-11b>¶
而羣方自通此大臣之任也愚智兼納洪纎¶
靡遺蓋之如天容之如地垂旒黈纊而黜其¶
聦察匿瑕藏疾而務於包含不示威而人畏¶
之如雷霆不用明而人仰之如日月此天子¶
之德也以卑而&KR0427;用尊道則職廢于下以尊¶
而降代卑職則德喪于上職廢則事不舉德¶
喪則人不歸事不舉者弊雖切而患輕人不¶
歸者釁似微而禍重兹道得失所(𨵿興亡/聖王知)宇¶
宙之大不可以耳目周故清其無爲之心而¶
觀物之自爲也知億兆之多不可以智力勝¶
<pb:KR4c0039_SBCK_015-12a>¶
故壹其至誠之意而感人之不誠也異於是¶
者乃以一人之聽覽而欲窮宇宙之變態以¶
一人之防慮而欲勝億兆之姦欺役智彌精¶
失道彌逺故宣尼述陶唐之盛曰惟天爲大¶
惟堯則之周詩美文王之德曰不識不知順¶
帝之則是皆覆育萬物渾然大同無好無惡¶
不忌不克之謂也項籍納秦降卒二十萬慮¶
其懷詐復叛一舉而盡坑之其於防虞亦巳¶
甚矣漢髙豁逹大度天下之士至者納用不¶
疑其於備慮可謂䟽矣然而項氏以滅劉氏¶
<pb:KR4c0039_SBCK_015-12b>¶
以昌蓄疑之與推誠其効固不同也秦皇嚴¶
衛雄猜而荆軻奮其隂計光武寛容愽厚而¶
馬援輸其欵誠豈不以虚懷待人人亦思附¶
任數御物物終不親情思附則感而恱之雖¶
寇讎化爲心膂有矣意不親則懼而阻之雖¶
骨&KR0079;結爲仇慝有矣臣故曰兹道得失所𨵿¶
興亡伏惟陛下睿哲文思光&KR0013;四表孝友勤¶
儉行髙百王然猶化未大同俗未至理者良¶
以智出庶物有輕待人臣之心思周萬機有¶
獨馭區寓之意謀吞衆略有過愼之防明照¶
<pb:KR4c0039_SBCK_015-13a>¶
羣情有先事之察嚴束百辟有任刑致理之¶
規威制四方有以力勝殘之志由是才能者¶
怨於不任忠藎者憂於見疑著勲業者懼於¶
不容懷反側者迫於及討馴致離叛搆成禍¶
災兵連于外變起于内歳律未半乗輿再遷¶
國家艱屯古未嘗有以陛下至聖之德而遘¶
兹殷憂之期天其或者欲大啓睿心儆小失¶
而崇丕業耳臣謂陛下當奉若天意追咎巳¶
然凡所致寇之由悉巳詳知其故將革前弊¶
以消羣疑今承德音尚襲流誤若未悔禍何¶
<pb:KR4c0039_SBCK_015-13b>¶
由弭災臣獲蒙過知又辱下問若務順旨是¶
爲欺天庸敢指陳庶禆闕漏往歳&KR0004;奮師旅¶
四征不庭義烈之徒人思自効捨逆歸&KR0323;者¶
繼獻于闕下陳謀諫失者爭詣于禁門陛下¶
能於此時乗軍氣之方雄因人心之願盡輟¶
沐吐哺虚襟坦懷海納風行不疑不滯功者¶
報之義者旌之直者&KR0324;之才者任之其或有¶
志而無&KR0024;於時敢言而不當其理亦必恕其¶
妄作録其善心率皆優容以禮進退如此則¶
海内風靡翕然歸心賢愚咸懷小大畢力蕞¶
<pb:KR4c0039_SBCK_015-14a>¶
爾凶醜曽何足平臣固知乆巳理安必無奉¶
天之幸矣其所以孕禍胎而索義氣者在乎¶
獨斷宸慮專任睿明降附者意其窺覦輸誠¶
者謂其遊&KR0003;論官軍撓敗者猜其挾姦毀沮¶
陳兇黨強狡者疑其爲賊張皇獻計者防其¶
漏言進諫者憚其宣謗凡此之𩔖悉貽聖憂¶
咸使拘留謂之安置或詰責而寘於客省或¶
勞慰而延於紫庭雖呵奬頗異其辭然於圈¶
閑一也旣杜出入勢同狴牢解釋無期死生¶
莫測守護且峻家私不通一遭縶維動歷年¶
<pb:KR4c0039_SBCK_015-14b>¶
歳想其痛憤何可勝言由是歸化漸稀而上¶
封殆絶矣徇義之心旣阻脅從之黨彌堅而¶
貴近之臣徃來之使希望風旨詭辭取容唯¶
揣樂聞不憂失實咸言聖謀深逺䇿略如神¶
小寇孤危滅亡無日陛下急於誅惡皆謂其¶
事信然窮兵竭財坐待平一人心轉潰㓂亂¶
愈滋遂至轂下生戎宫闈不守儻陛下能於¶
此際遽敷大號謝過萬方敘忠良見忌之寃¶
而舉其尤鯁亮者加之厚秩紏阿䛕不實之¶
罪而數其極姦妄者處之大刑賞罰旣明忠¶
<pb:KR4c0039_SBCK_015-15a>¶
邪畢辨以此臨下誰敢不誠以此懷人何有¶
不服過而能改亂亦遄安臣固知尋復京師¶
必無梁岷之遊矣陛下旣闕愼于始又失圖¶
于中收之西隅唯在兹日豈可復使一事紕¶
繆一言過差哉今賊泚末平懷光繼叛都邑¶
城闕猰㺄迭居𨵿輔郊畿犲狼雜處朝廷僻¶
介於逺郡道路縁歷於連山杖䇿從君其能¶
有幾推心降接猶恐未多稍不禮焉固不來¶
矣若又就加猜劾且復囚拘使反者得辭來¶
者懷懼則天下有心之士安敢復言忠義哉¶
<pb:KR4c0039_SBCK_015-15b>¶
卵胎不傷麟鳯方至魚鼈咸若龜龍刀遊蓋¶
恱近者來逺之資懷小者致大之術也竊料¶
邢建等輩必非助逆之徒假如過有張皇跡¶
渉疑似亦望矜愚惜體屈法&KR0073;人並量器能¶
隨事甄貸武者措之於戎伍文者付之於宰¶
司犬則授以職貟次但優其選序必有須離¶
行在難處親軍則或除諸道一官或委諸使¶
録用就其常分各稍加恩古人有言撫我則¶
后虐我則讎惠澤所及謳歌乃歸流聞四方¶
孰不欣戴昔趙殺鳴犢聖人輟行燕尊郭隗¶
<pb:KR4c0039_SBCK_015-16a>¶
賢士繼往況乎天子所作天下式瞻一言阻¶
物則天下莫不自疑一事恤人則天下莫不¶
同恱固不可以小失爲無損而不悔亦不可¶
以小善爲無益而不行小猶愼之矧又非小¶
願陛下惟事無大小皆以覆車之轍爲戒實¶
宗社無疆之休謹奏¶
唐陸宣公集卷第十五¶

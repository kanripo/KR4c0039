# -*- mode: mandoku-view; -*-
#+TITLE: 唐陸宣公集
#+DATE: 2015-09-11 08:05:41.080411
#+PROPERTY: ID KR4c0039
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 22
#+PROPERTY: FILE SB04n0200-022唐陸宣公翰苑集-卷第二十二.
<pb:KR4c0039_SBCK_022-1a>¶
唐陸宣公集卷第二十二中書奏議卷第六¶
　均節賦稅恤百姓六條¶
　　其一論兩稅之弊須有𨤲革¶
國朝著令賦役之法有三一曰租二曰調三¶
曰庸古者一井之地九夫共之公田在中藉¶
而不稅私田不善則非吏公田不善則非民¶
事頗纎微難於防檢春秋之際巳不能行故¶
國家襲其要而去其煩丁男一人授田百畆¶
但歳納租粟二石而巳言以公田假人而收¶
其租入故謂之租古者任土之冝以奠賦法¶
<pb:KR4c0039_SBCK_022-1b>¶
國家就因往制簡而壹之毎丁各隨郷土所¶
出歳輸&KR0002;絹&KR0002;綾&KR0002;絁共二丈綿三兩其無¶
蠶桑之處則輸布二丈五尺麻三斤以其據丁¶
戸調而取之故謂之調古者用人之力歳不¶
過三日後代多事其増十之國家斟酌物冝¶
立爲中制每丁一歳定役二旬若不役則收¶
其庸日凖三尺以其出絹而當庸直故謂之¶
庸此三道者皆宗本前哲之規模參考歷代¶
之利害其取法也逺其立意也深其斂財也¶
均其域人也固其裁規也簡其備慮也周有¶
<pb:KR4c0039_SBCK_022-2a>¶
田則有租有家則有調有身則有庸天下爲¶
家法制均壹雖欲轉徙莫容其姦故人無揺¶
心而事有定制以之厚生則不隄防而家業¶
可乆以之成務則不校閱而衆寡可知以之¶
爲理則法不煩而敎化行以之成賦則下不¶
困而上用足三代創制百王是程雖維御損¶
益之術小殊而其義一也天寶季歳羯胡亂¶
華海内波揺兆庶雲擾版圗隳於避地賦法¶
壞於奉軍建中之初再造百度執事者知弊¶
之冝革而所作兼失其源知簡之可從而所¶
<pb:KR4c0039_SBCK_022-2b>¶
操不得其要舊患雖減新沴復滋救跛成痿¶
展轉増劇凡欲拯其積弊須窮致弊之由時¶
弊則但理其時法弊則全革其法而又揆新¶
校舊慮逺圖難規略未詳悉固不果行利害非¶
相縣固不苟變所爲必當其悔乃亡若好革而¶
不知原始要終斯皆以弊易弊者也至如賦¶
役舊法乃是聖祖典章行之百年人以爲便¶
兵興之後供億不恒乗急誅求漸隳經制此¶
所謂時之弊非法弊也時有弊而未理法無¶
弊而巳更掃庸調之成規創兩稅之新制立¶
<pb:KR4c0039_SBCK_022-3a>¶
意且爽彌綸又踈竭耗編甿日日滋甚夫作¶
法&KR0073;於人未有不得人者也作法&KR0073;於財未¶
有不失人者也陛下初膺寳位思致理平誕¶
發德音哀痛流弊念徴役之頻重憫烝&KR0058;之¶
困窮分命使臣敷揚惠化誠冝損上益下嗇¶
用節財窒侈欲以盪其貪風息冗費以紓其¶
厚斂而乃搜摘郡邑劾驗簿書毎州各取大¶
曆中一年科率錢榖數最多者便爲兩稅定¶
額此乃採非法之權令以爲經制揔無名之¶
暴賦以立恒規是務取財豈云恤隱作法而不¶
<pb:KR4c0039_SBCK_022-3b>¶
以裕人拯病爲本得非立意且爽者乎夫財¶
之所生必因人力工而能勤則豐冨拙而兼¶
墮則窶空是以先王之制賦入也必以丁夫¶
爲本無求於力分之外無貸於力分之内故¶
不以務穡増其稅不以輟稼減其租則播種¶
多不以殖産厚其征不以流寓免其調則地¶
著固不以飭勵重其役不以窳怠蠲其庸則¶
功力勤如是然後能使人安其居盡其力相¶
觀而化時靡遁心雖有墮遊不率之人亦已¶
懲矣兩稅之立則異於斯唯以資産爲宗不¶
<pb:KR4c0039_SBCK_022-4a>¶
以丁身爲本資産少者則其稅少資産多者¶
則其稅多曽不悟資産之中事情不一有藏¶
於&KR0109;懷&KR0504;篋物雖貴而人莫能窺有積於&KR0163;¶
圃囤倉直雖輕而衆以爲冨有流通蕃息之¶
貨數雖寡而計日收贏有廬&KR0213;器用之資價¶
雖髙而終歳無利如此之比其流實繁一槩¶
計估筭緡冝其失平長僞由是務輕費而樂¶
轉徙者恒脫於徭稅敦本業而樹居産者毎¶
困於徴求此乃誘之爲姦歐之避役力用不¶
得不弛風俗不得不訛閭井不得不殘賦入¶
<pb:KR4c0039_SBCK_022-4b>¶
不得不闕復以創制之首不務齊平但令本¶
道本州各依舊額徴稅軍興巳乆事例不常¶
供應有煩簡之殊牧守有能否之異所在徭¶
賦輕重相懸旣成新規須懲積弊化之所在¶
足使無偏減重分輕是將均濟而乃急於聚¶
斂懼或蠲除不量物力所堪唯以舊額爲凖¶
舊重之處流亡益多舊輕之郷歸附益衆有¶
流亡則巳重者攤徴轉重有歸附則巳輕者¶
散出轉輕髙下相傾勢何能止又以謀始之¶
際不立科條分遣使臣凡十餘輩專行其意¶
<pb:KR4c0039_SBCK_022-5a>¶
各制一隅遂使人殊見道異法低昻不𩔖緩¶
急不倫逮至復命于朝竟無𩔖㑹裁處其於¶
踳駮胡可勝言利害相形事尤非便作法而¶
不以究微防患爲慮得非彌綸又踈者乎立¶
意且爽彌綸又踈凡厥疲人巳嬰其弊就加¶
保育猶懼不支況復亟繚棼&KR0093;重傷宿痏其¶
爲擾病抑又甚焉請爲陛下舉其尤者六七¶
端則人之困窮固可知矣大曆中紀綱廢弛¶
百事從權至於率稅少多皆在牧守裁制&KR0022;¶
賦旣無定限官私懼有闕供每至徵配之初¶
<pb:KR4c0039_SBCK_022-5b>¶
例必廣張名數以備不時之命且爲施惠之¶
資應用有餘則遂減放増損旣由郡邑消息¶
易恊物冝故法雖乆刓而人未甚瘁及揔雜¶
徴虚數以爲兩稅恒規悉登地官咸繫經費¶
計奏一定有加無除此則人益困窮其事一¶
也本懲賦斂繁重所以變舊從新新法旣行¶
巳重於舊旋屬征討國用不充復以供軍爲¶
名每貫加徴二百當道或増戎旅又許量事¶
取資詔勑皆謂權冝悉令事畢停罷息兵巳¶
乆加稅如初此則人益困窮其事二也定稅¶
<pb:KR4c0039_SBCK_022-6a>¶
之數皆計緡錢納稅之時多配綾絹往者納¶
絹一疋當錢三千二三百文今者納絹一疋¶
當錢一千五六百文徃輸其一者今過於二¶
矣雖官非増賦而私巳倍輸此則人益困窮¶
其事三也諸州稅物送至上都度支頒給羣¶
司例皆増長本價而又繆稱折估抑使剥徴¶
姦吏因縁得行侵奪所獲殊寡所擾殊多此¶
則人益困窮其事四也稅法之重&KR0002;是旣於¶
巳極之中而復有奉進宣索之繁尚在其外¶
方岳頗拘於成例莫敢闕供朝典又束以彛¶
<pb:KR4c0039_SBCK_022-6b>¶
章不許别稅綺麗之飾紈素之饒非從地生¶
非自天降&KR0002;不出編戸之筋力膏髓將安所¶
取哉於是有巧避微文曲承睿㫖變徴役以¶
召雇之目換科配以和市之名廣其課而狹¶
償其庸精其入而麤計其直以召雇爲目而¶
捕之不得不來以和市爲名而迫之不得不¶
出其爲妨抑特甚常徭此則人益困窮其事¶
五也大曆中非法賦斂急備供軍折估宣索¶
進奉之𩔖者旣並收入兩稅矣今於兩稅之¶
外非法之事復又並存此則人益困窮其事¶
<pb:KR4c0039_SBCK_022-7a>¶
六也建中定稅之始諸道巳不均齊其後或¶
吏理失冝或兵賦偏重或癘疾鍾害或水旱¶
荐灾田里荒蕪戸口減耗牧守苟避於殿責¶
罕盡申聞所司姑務於取求莫肯矜恤遂於¶
逃死闕乏稅額累加見在疲甿一室巳空四鄰¶
繼盡漸行増廣何由自存此則人益困窮其¶
事七也自至德訖干大曆二十年餘兵亂相乗¶
海内罷弊幸遇陛下紹膺寳運憂濟生靈誕¶
敷聖謨痛矯前弊重愛人節用之㫖宣輕徭¶
薄賦之名率土烝&KR0058;感涕相賀延頸企踵咸¶
<pb:KR4c0039_SBCK_022-7b>¶
以爲太平可期旣而制失其中斂從其重頗¶
乖始望巳沮羣心因之以兵甲而煩暴之取¶
轉加繼之以獻求而靜約之風浸靡臣所知¶
者&KR0138;梗槩耳而人益困窮之事巳有七焉臣¶
所不知何啻於此陛下儻追思大曆中所聞¶
人間疾苦而又有此七事重増於前則人之¶
無聊不問可悉昔魯哀公問於有&KR0002;曰年飢¶
用不足如之何有&KR0002;對曰盍徹乎哀公曰二¶
吾猶不足如之何其徹也有&KR0002;曰百姓足君¶
孰與不足百姓不足君孰與足孔子曰有國¶
<pb:KR4c0039_SBCK_022-8a>¶
有家者不患寡而患不均不患貧而患不安¶
蓋均而無怨節而無貧和而無寡安而無傾¶
漢文恤患救災則命郡國無來獻是以人爲¶
本以財爲末人安則財贍本固則&KR0022;寍今百¶
姓艱窮非止不足稅額𩔖例非止不均求取¶
繁多非止來獻誠可哀憫亦可憂危此而不¶
圖何者爲急聖情重愼毎戒作爲伏知貴欲¶
因循不敢盡求𨤲革且去其太甚亦足小休¶
望令所司與宰臣參量據每年支用色目中¶
有不急者無益者罷廢之有過制者廣費者¶
<pb:KR4c0039_SBCK_022-8b>¶
減節之遂以罷減之資迴給要切之用其百¶
姓稅錢頃因軍興毎(貫/加)徵二伯者下詔停之¶
用復其言俾人知信下之化上不令而行諸¶
道權冝加徴亦當自請蠲放如是則因窮之¶
中十緩其二三矣供御之物各有典司任土¶
之儀各有常貢過此以往復何所須假欲崇¶
飾燕居儲備賜與天子之貴寍憂乏財但勑¶
有司何求不給豈必旁延進獻別徇營求減¶
德示私傷風敗法因依縱擾爲害最深陛下¶
臨御之初巳𢎞清淨之化下無曲獻上絶私¶
<pb:KR4c0039_SBCK_022-9a>¶
求近歳巳來稍渝前旨今但滌除流誤振起¶
聖猷則淳風再興賄道中寢雖有貪饕之輩¶
&KR0154;由復肆侵漁州郡羡財亦將焉往&KR0002;不上¶
輸王府理須下紓疲人如是則困窮之中十¶
又緩其四五矣所定稅物估價合依當處月¶
中百姓輸納之時累經州縣簡閱事或渉於¶
姦黨過則不在戸人重重剥徴理甚無謂望¶
令所司應諸州府送稅物到京但與色様相¶
符不得虚稱折估如濫惡尤甚給用不充唯¶
罪元納官司亦勿更徴百姓根本旣自端靜¶
<pb:KR4c0039_SBCK_022-9b>¶
枝葉無因動揺如是則困窮之中十又緩其¶
二三矣然後據每年見供賦稅之處詳諭詔¶
旨咸俾均平每道各令知兩稅判官一人赴¶
京與度支𩔖㑹參定通計戸數以配稅錢輕¶
重之間犬約可准而又量土地之沃瘠計物¶
産之少多倫比諸州定爲兩等州等下者其¶
毎戸配錢之數少州等髙者其每戸配錢之¶
數多多少巳差悉令折𠂻仍委觀察使更於¶
當管所配錢數之内均融處置務盡事宜就於¶
一管之中輕重不得偏併雖或未盡齊一决¶
<pb:KR4c0039_SBCK_022-10a>¶
當不甚&KR0672;昻旣免擾人且不變法粗均勞逸¶
足救凋殘非但徴賦易供亦兾逋逃漸息俟¶
稍寍阜更擇所冝¶
　　其二請兩稅以布帛爲額不計錢數¶
夫國家之制賦稅也必先導以厚生之業而¶
後取其什一焉其所取也量人之力任土之¶
冝非力之所出則不征非土之所有則不貢¶
謂之通法歷代常行大凡生於天地之間而¶
五材之用爲急五材者金木水火土也水火¶
不資於作爲金木自産於山澤唯土爰播植¶
<pb:KR4c0039_SBCK_022-10b>¶
非力不成衣食之源皆出於此故可以勉人¶
功定賦入者唯布麻繒纊與百榖焉先王懼¶
物之貴賤失平而人之交易難准又立貨泉¶
之法以節輕重之冝斂散弛張必由於是蓋¶
御財之大柄爲國之利權守之在官不以任¶
下然則榖帛者人之所爲也錢貨者官之所¶
爲也人之所爲者故租稅取焉官之所爲者¶
故賦斂捨焉此又事理著明者也是以國朝¶
著令稽古作程所取於人不踰其分租出榖¶
庸出絹調雜出繒纊布麻非此族也不在賦法¶
<pb:KR4c0039_SBCK_022-11a>¶
列聖遺典粲然可徴曷常有禁人鑄錢而以¶
錢爲賦者也今之兩稅獨異舊章違任土之¶
通方効筭緡之末法不稽事理不揆人功但¶
估資産爲差便以錢榖定稅臨時折徴雜物¶
毎歳色目頗殊唯計求得之利冝靡論供辦¶
之難易所徴非所業所業非所徴遂或増價¶
以買其所無減價以賣其所有一増一減耗¶
損巳多且百姓所營唯在耕織人力之作爲¶
有限物價之貴賤無恒而乃定稅計錢折錢¶
納物是將有限之産以奉無恒之輸納物賤¶
<pb:KR4c0039_SBCK_022-11b>¶
則供稅之所出漸多多則人力不給納物貴¶
則收稅之所入漸少少則國用不充公私二¶
途常不兼濟以此爲法未之前聞往者初定¶
雨稅之時百姓納稅一疋折錢三千二三百¶
文大率萬錢爲絹三疋價計稍貴數則不多¶
及乎頒給軍裝計數而不計價此所謂稅入¶
少而國用不充者也近者百姓納絹一疋折¶
錢一千五六百文大率萬錢爲絹六疋價旣¶
轉賤數則漸加向之𧖟織不殊而所輸尚欲¶
過倍此所謂供稅多而人力不給者也今欲¶
<pb:KR4c0039_SBCK_022-12a>¶
不甚改法而粗救災害者在乎約循典制而¶
以時變損益之臣謂冝令所司勘㑹諸州府¶
&KR0004;納兩稅年絹布定估比𩔖當今時價加賤¶
減貴酌取其中緫計合稅之錢折爲布帛之¶
數仍依庸調舊制各隨郷土所冝某州某年¶
定出稅布&KR0002;干端某州某年定出稅絹&KR0002;干¶
疋其有絁綿雜貨亦隨所出定名勿更計錢¶
以爲稅數如此則土有常制人有常輸衆皆¶
知上令之不遷於是一其心而專其業應出¶
布麻者則務於紡績供綿絹者則事於𧖟桑¶
<pb:KR4c0039_SBCK_022-12b>¶
日作月營自然便習各脩家技皆足供官無¶
求人假手之勞無賤鬻貴買之費無暴徴急¶
辦之弊無易常改作之煩物甚賤而人之所¶
出不加物甚貴而官之所入不減是以家給¶
而國足事均而法行此直稍循令典之舊規¶
固非創制之可疑者也然蚩蚩之俗罕究事¶
情好騁異端妄行沮議臣請假爲問荅以備¶
討論陛下誠有意乎怜愍蒼生將務救恤但¶
垂聽覽必有可行議者&KR0002;曰毎歳經費所資¶
大抵皆約錢數&KR0002;令以布帛爲額是令支¶
<pb:KR4c0039_SBCK_022-13a>¶
計無慿荅曰國&KR0004;約法巳來常賦率由布帛¶
輸二甲子制用不愆何獨當今則難支計且¶
經費之大其流有三軍食一也軍衣二也内¶
外官月俸及諸色資課三也軍衣固在於布¶
帛軍食又取於地租其計錢爲數者獨月俸¶
資課而巳制禄唯不計錢故三代以食人衆¶
寡爲差兩漢以石數多少爲秩蓋以錢者官¶
府之權貨禄者吏屬之常資以常徇權則豐¶
約之度不得恒於家以權爲常則輕重之柄¶
不得專於國故先王制禄以食而平貨以錢¶
<pb:KR4c0039_SBCK_022-13b>¶
然後國有權而家有節矣況今餽餉方廣倉¶
儲未豐盡復古規或慮不足若但據羣官月¶
俸之等隨百役資課之差各依錢數少多折¶
爲布帛定數某官月給俸絹&KR0002;干疋某役月¶
給資布&KR0002;干端所給色目精麤有司明立條¶
例便爲恒制更不計錢物甚賤而官之所給¶
不加物甚貴而私之所禀不減官私有准何¶
利如之生人大端衣食爲切有職田以供食¶
有俸絹以供衣從事之家固足自給以兹制¶
事誰曰不然夫然則國之用財多是布帛定¶
<pb:KR4c0039_SBCK_022-14a>¶
以爲賦復何所傷議者若曰吏禄軍裝雖頒¶
布粟至於以時斂糴用權物價重輕是必須¶
錢於何取給荅曰古之聖人所以取山澤之¶
藴材作泉布之寶貨國專其利而不與人共¶
之者蓋爲此也物賤由乎錢少少則重重則¶
加鑄而散之使輕物貴由乎錢多多則輕輕¶
則作法而斂之使重是乃物之貴賤繫於錢¶
之多少錢之多少在於官之盈縮官失其守¶
反求於人人不得鑄錢而限令供稅是使貧¶
者破産而假資於冨有之室冨者蓄貨而竊¶
<pb:KR4c0039_SBCK_022-14b>¶
行於輕重之權下困齊人上虧利柄今之所¶
病諒在於斯誠冝廣即山殖貨之功峻用銅¶
爲器之禁苟制持得所則錢不乏矣有糶鹽¶
以入其直有𣙜酒以納其資苟消息合冝則¶
錢可收矣錢可收固可以斂輕爲重錢不乏¶
固可以散重爲輕弛張在官何所不可慮無¶
所給是未知方議者&KR0002;曰自定兩稅以來恒¶
使計錢納物物價漸賤所納漸多出給之時¶
又増虚估廣求羡利以贍庫錢歳計月支猶¶
患不足今若定供布帛出納以平軍國之資¶
<pb:KR4c0039_SBCK_022-15a>¶
無乃有闕荅曰自天寳以後師旅數起法度¶
消亡肅宗撥滔天之灾而急於功賞先帝邁¶
含垢之德而緩於糾繩由是用頗殷繁俗亦¶
靡弊公賦巳重別獻繼興别獻旣行私賂竟¶
長誅求刻剥日長月滋積累以至于大曆之¶
間所謂取之極甚者也今旣揔收極甚之數¶
定爲兩稅矣所定別獻之𩔖復在數外矣間¶
縁軍用不給巳甞加徴矣近屬折納價錢則¶
又多𫉬矣比於大曆極甚之數殆將再益其¶
倍焉復幸年穀屢豐兵車少息而用常不足¶
<pb:KR4c0039_SBCK_022-15b>¶
其故何哉蓋以事逐情生費從事廣物有劑¶
而用無節夫安得不乏乎苟能黜其情約其¶
用非但可以布帛爲稅雖更減其稅亦可也¶
苟務逞其情侈其用非但行今重稅之不足¶
雖更加其稅亦不足也夫地力之生物有大¶
數人力之成物有大限取之有度用之有節¶
則常足取之無度用之無節則常不足生物¶
之豐敗由天用物之多少由人是以聖王立¶
程量入爲出雖遇災難下無困窮理化旣衰¶
則乃反是量出爲入不恤所無故魯哀公問¶
<pb:KR4c0039_SBCK_022-16a>¶
年饑用不足如之何有&KR0002;對以盍徹桀用天¶
下而不足湯用七十里而有餘是乃用之盈¶
虚在節與不節耳不節則雖盈必竭能節則¶
雖虚必盈衛文公承滅國之餘建新徙之業¶
革車不過三十乗豈不甚殆哉而能衣大布¶
冠大帛約已率下通商務農卒以冨強見稱¶
載籍漢文帝接秦項積乆傷夷之弊繼髙吕¶
革創多事之時家國虚殘日不暇給而能躬¶
儉節用靜事息人服弋綈履革舄却駿馬而¶
不御罷露臺而不脩屢賜田租以厚烝庶遂¶
<pb:KR4c0039_SBCK_022-16b>¶
使戸口蕃息百物阜殷乃至郷曲宴遊乗牝¶
牸者不得赴㑹子孫生長或有積數十歳不¶
識市&KR1900;御府之錢貫朽而不可校太倉之粟¶
紅腐而不可食國冨於上人安於下生享遐福¶
没垂令名人到于今稱其仁賢可謂盛矣太¶
宗文皇帝收合板蕩再造寰區武德年中革¶
車屢動繼以災歉人多流離貞觀之&KR0004;荐屬¶
霜旱自關輔綿及三河之地米價騰貴斗易¶
一縑道路之間餒殍相藉太宗敦行儉約撫¶
養困窮視人如傷勞倈不倦百姓有鬻男女¶
<pb:KR4c0039_SBCK_022-17a>¶
者出御府金帛贖還其家嚴禁貪殘愼節徭¶
賦弛不急之用省無事之官黜損乗輿斥出¶
宫女太宗甞有氣疾百官以大内卑濕請營¶
一閣以居尚憚煩勞竟不之許是以至誠上¶
感淳化下敷四方大和百榖連稔貞觀八年¶
以後米斗至四五錢俗阜化行人知義讓行¶
旅萬里或不齎粮故人到于今談帝王之盛¶
則必先太宗之聖功論理道之崇則必慕貞¶
觀之故事此三君者其經始豈不艱窘哉皆¶
以嗇用愛人竟獲豐福是所謂能節雖虚必¶
<pb:KR4c0039_SBCK_022-17b>¶
盈之効也秦始皇據崤凾之固藉雄富之業¶
專力農戰廣收材豪故能芟滅暴強宰制天¶
下功成志滿自謂有太山之安貪欲熾然以¶
爲六合莫予違也於是發閭左之戍徴太半¶
之賦進諌者謂之宣謗恤隱者謂之收恩故¶
徴發未終而宗社巳泯漢武帝遇時運理平¶
之㑹承文景勤儉之積内廣興作外張甲兵¶
侈汰無窮遂至殫竭大搜財貨筭及舟車逺¶
近騷然幾至顚覆頼武帝英姿大度付任以¶
能納諌無疑改過不𠫤下哀痛之詔罷征伐¶
<pb:KR4c0039_SBCK_022-18a>¶
之勞封丞相爲冨民侯以示休息&KR0022;本揺而¶
復定帝祚危而再安隋氏因周室平齊之資¶
府庫充實開皇之際理尚清廉是時公私豐¶
饒議者以比漢之文景&KR0774;帝嗣位肆行驕奢¶
竭耗生靈不知止息海内怨叛以至於亡此¶
三君者其所慿藉豈不豐厚哉此皆以縱欲¶
殘人竟致蹙䘮是所謂不節則雖&KR0313;必竭之¶
効也秦隋不悟而遂滅漢武中悔而獲存(乃/知)¶
懲與不懲覺與不覺其於得失相逺復有存¶
滅之殊安可不思安可不懼今人窮日甚國¶
<pb:KR4c0039_SBCK_022-18b>¶
用歳加不時節量其勢必蹙而議者但憂財¶
利之不足罔慮安危之不持&KR0002;然者則太宗¶
漢文之德曷見稱秦皇隋&KR0774;之敗靡足戒唯¶
欲是逞復何規哉幸屬休明將期致理急聚¶
斂而忽於勤恤固非聖代之所冝言也¶
　　其三論長吏以増戸加稅闢田爲課績¶
夫欲施敎化立度程必先域人使之地著古¶
之王者設井田之法以安其業立五宗之制¶
以綴其恩猶懼其未也又敎之族墳墓敬桑¶
梓將以固人之志定人之居俾皆重遷然可¶
<pb:KR4c0039_SBCK_022-19a>¶
爲理厥後又督之以出郷遊墮之禁糾之以¶
板圖比閱之方雖訓導漸微而檢制猶密歷¶
代因襲以爲彛章其理也必謹於隄防其亂¶
也必慢於經界斯道崇替與時興衰人主失¶
之則不可御寰區守長失之則不可𨤲郡邑¶
理人之要莫急於兹頃因兵興典制弛廢戸¶
板之紀綱罔緝土斷之條約不明恣人浮流¶
莫克禁止縱之則湊集整之則驚離恒懷倖¶
心靡固本業是以賦稅不一敎令不行長人¶
者又罕能推忠恕易地之情體至公徇國之¶
<pb:KR4c0039_SBCK_022-19b>¶
意迭行小惠竟誘姦甿以傾奪鄰境爲智能¶
以招萃逋逃爲理化捨彼適此者旣謂新收¶
而獲宥倐忽往來者又以復業而見優唯懷¶
土安居首末不遷者則使之日重斂之日加¶
是令地著之人恒代墮游服役則何異驅之¶
轉徙敎之澆訛此由牧宰不克弘通各私所¶
部之過也及夫廉使奏課㑹府考功但守常¶
規不稽時變其所以爲長吏之能者大約在¶
於四科一曰戸口増加二曰田野墾闢三曰¶
稅錢長數四曰徴辦先期此四者誠吏職之¶
<pb:KR4c0039_SBCK_022-20a>¶
所崇然立法齊人乆無不弊法之所沮則人¶
飾巧而苟避其網法之所勸則人興僞以曲¶
附其文理之者&KR0002;不知維御損益之冝則巧¶
僞萌生恒因沮勸而滋矣夫課吏之法所貴¶
戸口増加者豈不以撫字得所人益阜蕃乎¶
今或詭情以誘其姦浮苛法以析其親族苟¶
益戸數務登賞條所誘者將議薄征巳遽驚¶
散所析者不勝重稅又漸流亡州縣破傷多¶
起於此長吏相効以爲績安&KR0216;莫懲齊人相¶
扇以成風規避轉甚不究實而務増戸口有¶
<pb:KR4c0039_SBCK_022-20b>¶
如是之病焉所貴田野墾闢者豈不以訓導¶
有術人皆樂業乎今或牽率&KR0058;烝播植荒廢¶
約以年限免其地租苟農夫不増而墾田欲¶
廣新𠭇雖闢舊畬反蕪人利免租頗亦從令¶
年限&KR0138;滿復爲汙萊有益煩勞無増稼穡不¶
度力而務闢田野有如是之病焉所貴稅錢¶
長數者豈不以旣庶而冨人可加賦乎今或¶
重困疲羸力求附益捶骨瀝髓隳家取財苟¶
媚聚斂之司以爲仕進之路不恤人而務長¶
稅數有如是之病焉所貴徴辦先期者豈不¶
<pb:KR4c0039_SBCK_022-21a>¶
以物力優贍人皆樂輸乎今或肆毒作威殘¶
人逞欲事有常限因而促之不量時冝唯尚¶
強濟絲不容織粟不暇舂矧伊貧虚能不奔¶
逬不恕物而務先徴辦有如是之病焉然則¶
引人逋逃蹙人艱窘唯兹四病亦有助焉此¶
由考覈不切事情而泛循舊轍之過也且夫¶
戸口増加田野墾闢稅錢長數徴辦先期若¶
不以實事驗之則眞僞莫得而辨將驗之以¶
實則租賦須加所加旣出於人固有受其損¶
者此州若増客戸彼郡必減居人増處邀賞¶
<pb:KR4c0039_SBCK_022-21b>¶
而稅數有加減處懼罪而稅數不降儻國家¶
所設考課之法必欲崇於聚斂則如斯可矣¶
將有意乎冨俗而務理豈不刺謬歟當今之¶
要在於厚人而薄財損上以益下下苟利矣¶
上必安焉則少損者所以招大益也人旣厚¶
矣財必贍焉則暫薄者所以成永厚也臣愚¶
謂冝申命有司詳定考績往貴於加者今務¶
於減焉假如一州之中所稅舊有定額凡管¶
幾許百姓復作幾等差科每等有若干戸人¶
毎戸出若干稅物各令條舉都數年別一申¶
<pb:KR4c0039_SBCK_022-22a>¶
使司使司詳覆有憑然後録報戸部&KR0002;當管¶
之内人益阜殷所定稅額有餘任其據戸均¶
減率計減數多少以爲考課等差其當管稅¶
物通比校毎戸十分減三分者爲上課十分¶
減二分者次焉十分減一分者又次焉如或¶
人多流亡加稅見戸比校殿罰法亦如之其¶
百姓所出田租則各以去年應輸之數便爲¶
定額毎歳(據額/徵納)更不勘責檢廵増闢者勿益¶
其租廢耕者不降其數足以誘導墾植且免¶
妨奪農功事簡體弘人必恱勸毎至定戸之¶
<pb:KR4c0039_SBCK_022-22b>¶
際但據雜産校量田旣自有恒租不冝更入¶
兩稅如此則吏無苟且俗變澆浮不督課而¶
人自樂耕不防閑而衆皆安土斯亦當今冨¶
人固本之要術在陛下舉而行之¶
　　其四論稅期限迫促¶
建官立國所以養人也賦人取財所以資國¶
也明君不厚其所資而害其所養故必先人¶
事而借其暇力先家給而斂其餘財遂人所¶
營恤人所乏借必以度斂必以時有度則忘¶
勞得時則易給是以官事無闕人力不殫公¶
<pb:KR4c0039_SBCK_022-23a>¶
私相全上下交愛古之得衆者其率用此歟¶
法制或虧本末倒置但務取人以資國不思¶
立國以養人非獨徭賦繁多夐無蠲貸至於¶
徴收迫促亦不矜量蠶事方興巳輸縑稅農¶
功未艾遽斂榖租上司之繩責旣嚴下吏之¶
威暴愈促有者急賣而耗其半直無者求假¶
而費其倍酬所繫遟速之間不過月旬之異¶
一寛稅限歳歳相承遟無所妨速不爲益何¶
急敦逼重傷疲人頃縁定稅之&KR0004;期約未甚¶
詳𠂻旋屬征役多故復令先限量徴近雖優¶
<pb:KR4c0039_SBCK_022-23b>¶
延尚未均濟望委轉運使與諸道觀察使商¶
議更詳定徴稅期限聞奏各隨當土風俗所¶
便時候所冝務於紓人俾得辦集所謂惠而¶
不費者則此𩔖也¶
　　其五請以稅茶錢置義倉以備水旱¶
臣聞仁君在上則海内無餒殍之人豈必耕¶
而餉之㸑而食之哉蓋以慮得其冝制得其¶
道致人於歉乏之外設備於災沴之前是以¶
年雖大殺衆不恇懼夫水旱爲敗堯湯&KR0013;之¶
矣隂陽相㓂聖何禦哉所貴堯湯之盛者在¶
<pb:KR4c0039_SBCK_022-24a>¶
於遭患能濟耳凡厥哲后皆謹循之故王制¶
記虞夏殷周四代之法乃云國無九年之蓄¶
曰不足無六年之蓄曰急無三年之蓄曰國¶
非其國也周官司徒之屬亦云掌郷里之委¶
積以恤艱阨縣鄙之委積以待凶荒王制旣¶
衰雜以權術魏用平糴之法漢置常平之倉¶
利兼公私頗亦爲便隋氏立制始創社倉終¶
於開皇人不饑饉貞觀&KR0004;戴胄建積榖備災¶
之議太宗恱焉因命有司詳立條制所在貯¶
粟號爲義倉豐則斂藏歉則散給歷髙宗之¶
<pb:KR4c0039_SBCK_022-24b>¶
代五六十載人頼其資國歩中艱斯制亦弛¶
開元之際漸復脩崇是知儲積備災聖王之¶
急務也語曰百姓足君孰與不足百姓不足¶
君孰與足此言君養人以成國人戴君以成¶
生上下相成事如一體然則古稱九年六年¶
之蓄者蓋率土臣庶通爲之計耳固非獨豐¶
公&KR0067;不及編甿記所謂雖有凶旱水溢人無¶
菜色良以此也後代失典籍備慮之㫖忘先¶
王子愛之心所蓄糧儲唯計廪&KR0067;犬&KR0510;猒人¶
之食而不知檢溝壑委人之骨而不能恤亂¶
<pb:KR4c0039_SBCK_022-25a>¶
興於下禍延於上雖有公粟豈得而食諸故¶
立國而不先養人國固不立矣養人而不先¶
足食人固不養矣足食而不先備災食固不¶
足矣爲官而備者人必不贍爲人而備者官¶
必不窮是故論德昬明在乎所務本末務本¶
則其末自遂務末則其本兼亡國本於人安¶
得不務頃以㓂戎爲梗師旅亟興惠恤之方¶
多所未暇每遇隂陽愆候年不順成官司所¶
儲祗給軍食支計苟有所闕猶須更取於人¶
人之凶荒豈遑賑救人小乏則求取息利人¶
<pb:KR4c0039_SBCK_022-25b>¶
大乏則賣鬻田廬幸逢有年&KR0138;償逋債斂穫¶
始畢糇粮巳空執契擔囊行復貸假重重計¶
息食毎不充儻遇荐饑遂至顚沛室家相棄¶
骨&KR0079;分離乞爲奴僕猶莫之售或行丐&KR1900;里¶
或縊死道途天災流行四方代有率計&KR0013;其¶
害者毎歳常不下一二十州以陛下爲人父¶
母之心&KR0002;垂省憂固足傷惻幸有可救乏之¶
道焉可捨而不念哉今賦役巳䌓人力已竭¶
窮歳汲汲永無贏餘課之聚糧終不能致將¶
樹儲蓄根本必藉官司助成陛下誠能爲人¶
<pb:KR4c0039_SBCK_022-26a>¶
備災過聽愚計不害經費可垂永圖近者有¶
司奏請稅茶歳約得五十萬貫元勑令貯户¶
部用救百姓凶饑今以蓄粮適副前旨望令¶
轉運使揔計諸道戸口多少毎年所得稅茶¶
錢使均融分配各令當道廵院主掌毎至榖¶
麥熟時即與觀察使計㑹散就管内州縣和¶
糴便於當處置倉収納每州令録事叅軍專¶
知仍定觀察判官一人與和糴廵院官同勾¶
當亦以義倉爲名除賑給百姓巳外一切不¶
得貸便支用如時當大稔事至傷農則優與¶
<pb:KR4c0039_SBCK_022-26b>¶
價錢廣其糴數榖&KR0002;稍貴糴亦便停所糴少¶
多與年上下准平榖價恒使得中毎遇災荒¶
即以賑給小歉則隨事借貸大飢則録奏分¶
頒許從便冝務使周濟循環斂散遂以爲常¶
如此則蓄財息債者不能耗吾人聚榖幸災¶
者無以牟大利冨不至侈貧不至飢農不至¶
傷糴不至貴一舉事而衆美具可不務乎俟¶
人小休漸勸私積平糴之法斯在社倉之制¶
兼行不出十年之中必盈三歳之蓄弘長不¶
巳升平可期使一代&KR0058;人永無餒乏此堯湯¶
<pb:KR4c0039_SBCK_022-27a>¶
所以見稱於千古也願陛下遵之慕之繼之¶
齊之苟能存誠蔑有不至¶
　　其六論兼并之家私斂重於公稅¶
國之紀綱在於制度商農工賈各有所專凡¶
在食禄之家不得與人爭利此王者所以節¶
材力勵廉隅是古今之所同不可得而變革者¶
也代理則其道存而不犯代亂則其制委而¶
不行其道存則貴賤有章豐殺有度車服田¶
宅莫敢僣踰雖積貨財無所施設是以咸安¶
其分罕徇貪求藏不偏多故物不偏罄用不¶
<pb:KR4c0039_SBCK_022-27b>¶
偏厚故人不偏窮聖王能使禮讓興行而財¶
用均足則此道也其制委則法度不守敎化¶
不從唯貨是崇唯力是騁貨力苟備無欲不¶
成租販兼并下錮齊人之業奉養豐麗上侔¶
王者之尊戸蓄羣&KR0058;&KR0674;役同輩旣濟𥊏欲不¶
虞憲章肆其貪惏&KR0154;有紀極天下之物有¶
限冨室之積無涯養一人而費百人之資則¶
百人之食不得不乏冨一家而傾千室之産¶
則千家之業不得不空舉𩔖推之則海内空¶
乏之流亦巳多矣故前代致有風俗訛靡甿¶
<pb:KR4c0039_SBCK_022-28a>¶
庶困窮由此弊也今兹之弊則又甚焉夫物¶
之不可掩藏而易以閱視者莫著乎田宅臣¶
請又措其宅而勿議且舉占田一事以言之¶
古先哲王疆理天下百𠭇之地號曰一夫蓋¶
以一夫授田不得過於百𠭇也欲使人無廢¶
業田無曠耕人力田疇二者適足是以貧弱¶
不至竭涸冨厚不至奢&KR0075;法立事均斯謂制¶
度今制度弛紊疆理隳壞恣人相吞無復畔¶
限冨者兼地數萬𠭇貧者無容足之居依託¶
強豪以爲私屬貸其種食賃其田廬終年服¶
<pb:KR4c0039_SBCK_022-28b>¶
勞無日休息罄輸所假常患不充有田之家¶
坐食租稅貧冨懸絶乃至於斯厚斂促徴皆¶
甚公賦今京畿之内每田一𠭇官稅五升而¶
私家收租殆有𠭇至一石者是二十倍於官¶
稅也降及中等租猶半之是十倍於官稅也¶
夫以土地王者之所有耕稼農夫之所爲而¶
兼并之徒居然受利官取其一私取其十穡¶
人安得足食公廪安得廣儲風俗安得不貪¶
財貨安得不壅昔之爲理者所以明制度而¶
謹經界豈虚設哉斯道浸亡爲日已乆頓欲¶
<pb:KR4c0039_SBCK_022-29a>¶
脩整行之實難革弊化人事當有漸望令百¶
官集議叅酌古今之冝凡所占田約爲條限¶
裁減租價務利貧人法貴必行不在深刻&KR0073;¶
其制以便俗嚴其令以懲違微損有餘稍優¶
不足損不失冨優可賑窮此乃古者安冨恤¶
窮之善經不可捨也　右臣前月十一日延英¶
奏對因叙賦稅煩重百姓困窮伏奉恩㫖令¶
具條䟽聞奏今且舉其甚者謹件如前臣聞¶
於書曰無輕人事惟難無安厥位惟危此理¶
之所以興也又曰厥後嗣王生則逸不知稼¶
<pb:KR4c0039_SBCK_022-29b>¶
穡之艱難此亂之所由始也以陛下天縱聖¶
哲事更憂危夙夜孜孜志求致理往年論及¶
百姓必爲悽然動容毎言朕於蒼生支體亦¶
無所惜臣乆叨近侍亟奉德音竊謂一代黔¶
&KR0058;必躋冨夀之域昨奏人間疾苦十分&KR0138;及¶
二三聖情巳甚驚疑皆謂臣言過當然則愁¶
怨之事何由上聞煦育之㤙何由下布典籍¶
所戒信而有徴一虧聖猷實可深惜臣又聞¶
於書曰非知之艱行之唯艱竊唯陛下所以¶
驚疑於微臣之言者但聞之未熟耳此乃股¶
<pb:KR4c0039_SBCK_022-30a>¶
肱耳目之任仰負於陛下誠所謂知之非艱¶
尚未足深累聖德也今則旣知之矣願陛下¶
勿復艱於所行居安思危億兆幸甚謹奏¶
唐陸宣公集卷第二十二終¶
<pb:KR4c0039_SBCK_022-30b>¶
<pb:KR4c0039_SBCK_022-30b>¶

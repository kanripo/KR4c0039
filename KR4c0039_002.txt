# -*- mode: mandoku-view; -*-
#+TITLE: 唐陸宣公集
#+DATE: 2015-09-11 08:05:40.180779
#+PROPERTY: ID KR4c0039
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0200-002唐陸宣公翰苑集-卷第二.
<pb:KR4c0039_SBCK_002-1a>¶
唐陸宣公集卷第二　制誥卷第二¶
　　貞元改元大赦制(興元二年/正月一日)¶
門下王者體元立極欽&KR0002;乎天地纂業承統¶
嚴奉于祖宗用能百神允諧兆庶永頼立國¶
之本斯其大經朕燭理不明違道招損往遭¶
多難淪䧟國都天地宗祧曠而莫主則是欽¶
&KR0002;嚴奉之義缺矣甚用懼焉洎復京師遽將¶
告謝有司以人力耗斁禮物廢隳日居月諸¶
歳聿云暮卜其&KR0123;日俯在上春齊心永懷坐¶
以待曙而百辟卿士抗䟽上言咸謂人心未¶
<pb:KR4c0039_SBCK_002-1b>¶
寧不足以盡敬㓂孽猶在不足以告功迫於¶
群情俯抑誠願郊廟孔邇瞻言莫從悼心慚¶
顔胡寧自處重以和平未洽災沴荐臻去歳¶
旱蝗兩河爲甚人流不息師出靡居加之以¶
徴求因之以荒饉困窮殍餒轉死丘墟𨵿輔¶
之間冬無積雪土膏未發宿麥不滋詳思咎¶
徴有爲而致兵戎之後餘祲尚存獄犴之中¶
深寃未釋又河中淮右逆將阻兵汙脅齊人¶
䧟之死地雖欲自雪厥路無由抱義銜寃足¶
傷和氣此皆由朕爽德播災于人爲之父母¶
<pb:KR4c0039_SBCK_002-2a>¶
實用愧耻今玄隂已謝春曰載陽勾萌畢伸¶
幽蟄咸震思與海内同心自新發號更元用¶
符天意宜改興元二年爲貞元元年自正月¶
一日昧爽巳前犬辟罪巳下巳發&KR0116;未發&KR0116;¶
巳結正未結正繫囚見徒罪無輕重咸赦除¶
之先准勑令量移收叙人所司據節文速與¶
處分應河中脅從將士多是奉天赴難功臣¶
本居朔陲夙尚忠節豈以一夫詿誤棄其累¶
代勲庸朕於此軍&KR0057;所不忍特冝洗滌以待¶
初誠自非與官軍决戰死於鋒刃其餘雖臨¶
<pb:KR4c0039_SBCK_002-2b>¶
陣擒獲亦從釋放棄逆歸順者在身先有官¶
爵實封一切如舊仍准前後勑所在便給賞¶
錢并與甄叙如有因危効節建立殊庸量其¶
事績特加&KR0324;擢李懷光若能飜然悔過束身¶
赴朝念其甞有大勲必當終始全護仍准前¶
勑授之官封朕於功臣庶亦無負淮西將吏¶
百姓等皆被刼制乆爲匪人詢事原情諒非¶
獲已今王師四合計日誅夷玉石俱焚用増¶
惻憫冝令諸道進軍之日唯存首惡一人自¶
餘徒黨悉從原宥如有歸順及立功者並准¶
<pb:KR4c0039_SBCK_002-3a>¶
河中將士例褒奬夫爲國之要在於審官共¶
理分憂守宰彌切闔境性命繫乎其人將使¶
里閭無愁苦之聲風俗興廉讓之教得不愼¶
柬髦彦&KR0009;之化源自今巳後諸州刺史有闕¶
中書門下於朝官中精擇有理人才術者授¶
之如刺史縣令在任頻年課績&KR0057;異者擢授¶
侍郎給舎郎官御史中外迭處用觀其能賞¶
罰必行期於競勸自頃選曹署吏唯以書判¶
求人務騁浮華莫稽實行且能言者不必適¶
用藴用者或未能言凢爲擇人其在精覈冝¶
<pb:KR4c0039_SBCK_002-3b>¶
令清資常叅官毎年於吏部選人中各舉所¶
知一人堪任縣令録事叅軍者所司依資叙¶
注擬便於甲暦之内具摽舉主名銜仍牒報¶
御史臺如到任後政尤異者有贓犯事跡著¶
明者所司録舉官姓名聞奏以爲褒貶其内¶
外貟及京城諸使名目委御史審勘㑹啇量¶
并省停減仍集百寮定議務從簡約息費便¶
人其京官職田及息利官錢等&KR0219;吏詆欺移¶
易疆畔或貧人轉徙捕繋親隣日月滋深耗¶
弊彌甚亦令百寮議其折𠂻擇善而行往以¶
<pb:KR4c0039_SBCK_002-4a>¶
賦役殷繁人不堪命定爲兩稅事額易從比¶
屬軍興或踰始制法無所守吏益爲姦哀我¶
勞人汔可小息自諸道州府除兩稅外應有¶
權冝科率差使一切悉停京畿及近縣所欠¶
百姓和糴價直委度支即勘㑹支給諸道非¶
臨宼賊州縣自冬巳來㸃召官徤子弟並冝¶
放散任營生業應經䧟賊州縣百姓屋宇&KR0013;¶
焚毀并貧病老弱及遭傷損之𩔖所在量加¶
優恤使得安存天下名山大川并自古聖帝¶
明王賢臣烈士祠廟墳基各委當處長吏擇¶
<pb:KR4c0039_SBCK_002-4b>¶
日致𥙊必資精㓗以逹志誠班制有差所以¶
序賢也廪秩有等所以明勸也今或髙卑失¶
序中外相踰至於卿士之家尚罹凍餒之患¶
忠信重禄豈其然耶内外官禄及俸錢手力¶
雜給等委中書門下度支即叅詳定額聞奏¶
應赴奉天及收城將士等並功存社稷節著¶
艱危中心藏之豈忘酬報頃縁府藏空竭賞¶
給未周乃眷勲臣實用増愧應准元勑合請¶
賞錢人委所司節減在官及百司費用據所¶
有財物速與給付應在京城及諸道立功將¶
<pb:KR4c0039_SBCK_002-5a>¶
士等先有詔旨並許甄&KR0155;所司勘㑹淹歷時¶
月委中書門下即准元勑處分諸軍行營并¶
河中朝邑被脅從將士家口在京及諸州府¶
者冝令本道節度觀察使安存賑恤各令優¶
給應諸軍使立仗見在城將士等共賜七萬¶
匹制書有未該備所司速皆𩔖條件聞奏敢¶
以赦前事相言告者以其罪罪之亡命山澤¶
挾藏軍器百日不首復罪如初赦書日行五¶
百里遐邇咸知¶
　　冬至大禮大赦制(貞元元年/十一月)¶
<pb:KR4c0039_SBCK_002-5b>¶
門下君天下者受命于天地繼業于祖宗致¶
其誠心惟敬與孝違敬莫大乎廢祀虧孝莫¶
大乎黷神朕以𦕈身屬承大統縱欲敗度浸¶
生厲階兵連禍深變起都邑六師播蕩九服¶
震驚郊廟園陵䧟於凶逆神人乏主將迨周¶
星列聖大業幾墜于地違虧敬孝罪由朕躬¶
撫臨萬&KR0022;甚用自愧側身思咎庶補將來股¶
肱元臣比義叶德爪牙衆士戮力同心誅大¶
憝而都邑廓清剪逋㓂而𨵿河底定兹再與¶
王公卿尹洎億兆之人備其盛容脩其禮物¶
<pb:KR4c0039_SBCK_002-6a>¶
薦誠清廟展敬圜丘陳謝罪&KR0317;告雪憤耻感¶
慕慙惕&KR0002;無所容上帝顧懷再新景命豈伊¶
匪德獨荷鴻休思與普天誕膺多福可大赦¶
天下自貞元元年十一月十一日昧爽巳前¶
大辟巳下巳發&KR0116;未發&KR0116;巳結正未結正繫¶
囚見徒罪無輕重常赦不原者咸赦除之左¶
降官量移近處流人及藩鎭効力並即放還¶
應有痕殿禁錮前後恩赦節文未該及者亦¶
冝洗雪勿以爲累李希烈僣逆不道誠所難¶
容朕憫念蒼生務息征討頻有詔命許其自¶
<pb:KR4c0039_SBCK_002-6b>¶
新&KR0002;能歸降依前勑待以不死淮西管内將¶
士官吏百姓等一切原宥與之如初先有官¶
封亦皆復舊如能特建功効者當別抽擢&KR0002;¶
家口親屬在諸道者長吏綏撫各使安存其¶
歸順百姓仍委節度觀察使刺史給空閑地¶
任便安居優復終身務令全濟待事平巳後¶
聽歸本貫天下百姓去年十二月巳前欠負¶
官稅官租及諸色人逋懸一物巳上但不在¶
官典復内者一切免放内外文武官見任及¶
致仕官三品巳上賜爵三級四品巳下加一¶
<pb:KR4c0039_SBCK_002-7a>¶
階天下諸使諸將軍士三品巳上賜爵一級¶
四品巳下加一階白身人賜勲三轉自頃𠒋¶
渠倡亂逆臣附姦保據國都慿陵甸服朕出¶
次郊邑再遷巴梁險阻艱難靡不經歷暴亂¶
之後仍彰烈士之功憂危之中方見直臣之¶
節録勲進善其可弭忘應奉天興元元年扈¶
從立功并收京城將士食實封者各隨文武¶
與一子官餘並加兩階仍賜勲三轉其文武¶
百官應扈從到興元府者五品巳上賜爵一¶
級六品巳下加一階合入三品五品者不拘¶
<pb:KR4c0039_SBCK_002-7b>¶
考限聽叙其五品巳下父母未經追贈者與¶
追贈應平河中將士即准元勑速與甄&KR0324;自¶
建中四年巳來有身死王事義烈著明未經¶
褒贈者本道即具名銜事跡聞奏諸道有解¶
退官健州府長吏切務安存仍量以空閑田¶
地給付免其差役任自營生社稷之勲以輔¶
興王業統帥之任以緫制戎麾叅衮職者其¶
德崇授旄節者其功大方鎭乃國之垣翰禁¶
衛實予之爪牙尹京實頼於肅清主計&KR0057;資¶
於辦集所頒慶澤冝越常倫司徒兼中書令¶
<pb:KR4c0039_SBCK_002-8a>¶
晟冝與一子五品正貟官并四品階諸道副¶
元帥與一子六品正貟官中書門下平章事¶
充節度使各與一子七品正貟官節度使及¶
神䇿兵馬使六軍統軍金吾六軍大將軍判¶
度支侍郎各與一子八品正貟官都團練都¶
防禦等使京兆河南尹金吾六軍將軍殿前¶
射生兵馬使各與一子九品正貟官多難以¶
來三十餘載克平禍亂屬在戎臣或節著艱¶
危或勲髙戰伐受任雖專於緫帥成功亦頼¶
於羣材懋賞推恩冝加㣧嗣諸道大將功業¶
<pb:KR4c0039_SBCK_002-8b>¶
崇髙者各與一子官本使即詳定録名聞奏¶
副元帥都統兼節度下毎道各二十人都團¶
練都防禦使下各十人如大將子孫之中有¶
藝業優長性行純確者本使具狀聞薦仍量¶
事資給令赴上都朕當隨材授官以充侍衛¶
庶使忠臣之後與國無窮故尚父子儀先朝¶
元勲再復京邑贈太尉秀實以死爲國節冠¶
古今冝令與子孫一人五品正貟官自至德¶
巳後節度使大將有忠烈績効著明其後淪¶
翳者所司即條録聞奏與子孫一人正貟官¶
<pb:KR4c0039_SBCK_002-9a>¶
諸色人應在賊中濳奉神主頃巳甄賞冝便¶
賜優崇三品巳上賜爵一級四品巳下加一¶
階江淮轉運使檢校左僕射同中書門下平¶
章事韓滉勵精勤職夙夜在公漕輓資儲千¶
里相繼事無&KR0317;素人不告勞拯于凶災厥有¶
成績可進封晉國公𨵿畿之内連&KR0010;興戎荐¶
屬天災稼穡不稔穀糴翔貴烝&KR0058;困窮倉廪¶
空虚莫之賑贍毎一興念憫然痛心冝令度¶
支取江西湖南見運到襄州米十五萬石設¶
法般赴上都以救百姓荒饉如山路險阻車¶
<pb:KR4c0039_SBCK_002-9b>¶
乗難通仍召貧人令其般運以米充脚價務¶
於全活流庸庶事優饒副朕勤恤立國之道¶
始於親親所以厚骨肉之恩明教化之本況¶
荐經艱故宗族漂淪敦睦之情有加常典大¶
長公主長公主公主各與一子七品官嗣王¶
郡王郡主縣主各與一子官出身應陪位皇¶
親五等巳上諸親三等已上者三品巳上賜¶
爵一級四品五品加一階六品巳下及常選¶
官散官等簡選日優與處分未出身人量授¶
文武散官如宗子中有德行才能宗正卿具¶
<pb:KR4c0039_SBCK_002-10a>¶
名聞奏當别&KR0324;任致理之本在乎審官審官¶
之由資乎選士將務選士之道必精養士之¶
方魏晉巳還澆風未革國庠郷校唯尚浮華¶
選部禮闈不稽實行學非爲已官必徇人法¶
且非精弊將安救冝令百寮詳思所冝各修¶
議狀中書門下叅較得失擇善而行有虞建¶
官三載考績在漢爲吏或長子孫蓋吏乆於¶
官則人情不苟官乆於事則理化有成日者¶
制度廢隳考課乖舛淹速靡凖&KR0155;降無名欲¶
令庶寮何以懲勸自今以後刺史縣令未經¶
<pb:KR4c0039_SBCK_002-10b>¶
三考不得改移自餘非在職績効殊&KR0057;亦不¶
得越次遷轉刺史停替湏待魚書内外五品¶
巳上及常叅官在任年考巳深者即量才効¶
用與改中外迭處以觀其能夫明目逹聦務¶
廣聞見或慮懷才抱器輸忠納諌之倫地處¶
幽遐無由自逹永言於此夢想不忘應諸色¶
人有長䇿濟時忠規匡主任具陳所見詣所¶
居之州委刺史略與討論觀其旨趣但有裨¶
治道不渉私情便與附驛遞送朕當親覽自¶
立兩稅經今百年或&KR0004;定之時巳有偏併或¶
<pb:KR4c0039_SBCK_002-11a>¶
戸口減耗舊額猶存輕重不均流亡轉甚委¶
度支即折𠂻條理以䘏困窮古者雖有水旱¶
人無菜色皆由儲畜不匱勸導有方前代所¶
置義倉國初亦循其制備災救乏甚便於人¶
即冝准貞觀故事天下所墾見田上自王公¶
下及百姓毎豐稔之&KR0010;秋夏兩時州縣長官¶
以理勸課據頃畒多少隨所種粟豆稻麥遂¶
便貯納以爲義倉如年榖不登即量取賑給¶
官司但爲其立法勸諭不得收管仍各委本¶
道觀察使逐便冝處置聞奏敦本厚生必資¶
<pb:KR4c0039_SBCK_002-11b>¶
播殖當今所切莫甚於斯自今百姓有墾闢¶
田疇加於常&KR0010;者所加之地不得輙徴租稅¶
刺史令長考課亦以本界墾田多少爲殿最¶
今年蝗旱損甚州府開春之後量給種子使¶
就農功天下應荒閑田有肥沃堪置屯田處¶
委當管節度使觀察都團練都防禦等使刺¶
史審細檢行以諸色人及百姓情願者使營¶
佃如部署精當收獲數多本道刺史特加褒¶
&KR0155;屯田等節度優賞如是逃戸田地本主復¶
業即却給還輦轂之下四方㑹同供應旣多¶
<pb:KR4c0039_SBCK_002-12a>¶
難爲凖定急賦繁役人何以堪冝令京兆尹¶
與度支計㑹長安萬年兩縣毎季各先支貯¶
備錢五千貫文於縣庫收納定清幹官專知¶
應縁卒湏別索及雜供擬并工匠等縣令與¶
專知官先對給價錢季終之後申度支勘㑹¶
所是和市和雇並湏先給價錢兩稅外一物¶
巳上不得科配百姓御史臺朝廷紀綱尚書¶
省治化根本百度得失繫乎其人自頃制勑¶
頒行所司多不遵守王臣奉職豈所冝然委¶
御史臺左右丞切糾稽違無壅朕命南郊太¶
<pb:KR4c0039_SBCK_002-12b>¶
清宫太廟應職掌行事官郊廟攝將軍中郎¶
郎將及留守副留守内定行從官三品巳上¶
各賜爵一級四品巳下加一階並賜勲兩轉¶
其諸色支供作官司直長上流外灼然要職¶
掌者並賜勲兩轉行事室長掌坐齋郎禮生¶
賛者減二年勞無勞可減者簡選日優與處¶
分崇賢舘學生見在者減帖䇿各一道國子¶
監陪位學生賜勲一轉介公&KR0566;公各與一子¶
官如無子孫賜物一百匹神䇿六軍殿前左¶
右射生英武威逺皇城左右金吾街使將士¶
<pb:KR4c0039_SBCK_002-13a>¶
應縁大禮𪧐衛御樓立仗及守本庫本營者¶
共賜物&KR0002;干端疋天災作沴深儆予𠂻跼蹐¶
憂慚罔知攸措今穀價騰踊人情震驚郷閭¶
不居骨肉相棄流離殞斃所不忍聞公私之¶
間廪食俱闕旣無賑恤又復徴求財殫力竭¶
繼以鞭箠㢮征則軍糧乏贍厚取則人何以¶
堪念兹困窮痛切心骨思所以濟浩無津涯¶
補過實在於増脩救患莫如於息費致咎之¶
本旣由朕躬謝譴之誠冝自朕始冝令尚食¶
所進御膳每日各減下一半應宫人等每月¶
<pb:KR4c0039_SBCK_002-13b>¶
惟供給糧米一千五百碩飛龍廐馬從今巳¶
後至三十日巳前並減一半料京兆府應差¶
科百姓及和市和買等諸色目事無大小一¶
切並停公私債負容待蠶麥熟後徴理¶
唐陸宣公集卷第二¶
